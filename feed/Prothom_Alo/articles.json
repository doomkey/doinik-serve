{
    "source": "প্রথম আলো",
    "articles": [
        {
            "title": "দূর থেকে শাড়ি দেখে মরদেহটি রজনীর বলে শনাক্ত করেন স্বামী | প্রথম আলো",
            "time": "2025-07-22T06:23:00",
            "imgUrl": "https://media.prothomalo.com/prothomalo-bangla%2F2025-07-22%2Feqwc3n9k%2FKushtia.png?rect=0%2C65%2C918%2C482&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রজনী তিন ছেলেমেয়ের পড়াশোনার বিষয়ে খুবই আন্তরিক ছিলেন জানিয়ে জহুরুলের বড় ভাই আহসানুল ইসলাম প্রথম আলোকে বলেন, মেয়ে জুমজুমকে আনতে স্কুলটিতে গিয়েছিলেন রজনী। বেলা একটার দিকে ক্লাস শেষ করে জুমজুম ক্যানটিনে ছিল। স্কুলে মায়ের সঙ্গে তার দেখা হয়নি, কথাও হয়নি। দুর্ঘটনার খবর ছড়িয়ে পড়লে জুমজুমের খোঁজে পরিবারের আরও কয়েকজন সদস্য স্কুলে ছুটে যান।</p><p>রজনীর দাফনে উপস্থিত ছিলেন দৌলতপুর উপজেলা নির্বাহী কর্মকর্তা আবদুল হাই সিদ্দিকী। তিনি প্রথম আলোকে বলেন, একটা পরিবারে যে ক্ষতি হলো, সেটি কখনোই পূরণ হওয়ার নয়। মায়ের কোনো বিকল্প হতে পারে না। সন্তানেরা যাতে ভালো থাকে, সেই দোয়া করা হয়েছে।</p></div></div></div></body></html>"
        },
        {
            "title": "বগুড়া আদালত চত্বরে বিএনপি-সমর্থিত আইনজীবী সমিতির অনুমোদনহীন ভবন নির্মাণ | প্রথম আলো",
            "time": "2025-07-22T06:13:03",
            "imgUrl": "https://media.prothomalo.com/prothomalo-bangla%2F2025-07-22%2Fkznyqwe5%2FBoguraDH049320250721Bogura-Court-area-Coutting-Tree-4.jpg?rect=0%2C246%2C3000%2C1575&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাণিজ্যিক প্লট ও আইনজীবীদের চেম্বার বরাদ্দের অর্থে এ ভবন নির্মাণ হচ্ছে জানিয়ে আতাউর রহমান বলেন, ভবন নির্মাণে নকশা অনুমোদনসহ হাইকোর্ট এবং আইন, বিচার, সংসদবিষয়ক মন্ত্রণালয়ের অনুমতির বিষয়টি প্রক্রিয়াধীন রয়েছে।</p><p>বগুড়া আদালতের জ্যেষ্ঠ একজন আইনজীবী বলেন, আদালত প্রাঙ্গণে আইনজীবীদের বসার জন্য নতুন ভবন নির্মাণের প্রয়োজন হলে হাইকোর্ট এবং আইন, বিচার, সংসদবিষয়ক মন্ত্রণালয়ের যথাযথ অনুমতি সাপেক্ষে যথাযথ কর্তৃপক্ষের অনুমোদিত নকশার ভিত্তিতে তা হওয়া প্রয়োজন। আদালত চত্বরে খোদ আইনজীবীদের আইন লঙ্ঘন করে এভাবে অবৈধ বহুতল ভবন নির্মাণ শুধু বেআইনি কাজ নয়, রাজনৈতিক ছত্রচ্ছায়ায় আইন লঙ্ঘনের নজিরবিহীন দৃষ্টান্ত।</p></div></div></div></body></html>"
        },
        {
            "title": "মেয়ে অক্ষত, ২১ ঘণ্টায়ও খোঁজ মেলেনি মা লামিয়ার | প্রথম আলো",
            "time": "2025-07-22T06:11:03",
            "imgUrl": "https://media.prothomalo.com/prothomalo-bangla%2F2025-07-22%2Fuzfey6gr%2FLamia.jpeg?rect=0%2C148%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বার্ন ইনস্টিটিউটের মর্গের সামনে কান্নাজড়িত কণ্ঠে আমিনুল ইসলাম প্রথম আলোকে বলেন, গতকাল দুপুর সাড়ে ১২টার দিকে মেয়ে আসমাউল হোসনা জাইরাকে মাইলস্টোন স্কুল থেকে আনতে গিয়েছিলেন লামিয়া। তখনই বিমানটি বিধ্বস্ত হয়। এর পর থেকে তাঁকে আর খুঁজে পাওয়া যাচ্ছে না।</p><p>আমিনুল ইসলাম বলেন, ‘উত্তরার সব কটি হাসপাতালে খুঁজেছি, কিন্তু পাইনি। বার্ন ইউনিটেও নেই। আর কোথায় গেলে পাব বুঝতে পারছি না। আমার ছেলেকে কী জবাব দেব, জানি না।’</p><p>আমিনুল ইসলামের সঙ্গে তাঁর সহকর্মী ও স্বজনেরাও লামিয়াকে খুঁজতে এসেছেন। তাঁরা বলেন, গতকাল থেকে উত্তরা আধুনিক মেডিকেল কলেজ হাসপাতাল, মনসুর আলী হাসপাতাল, লুবানা জেনারেল হাসপাতাল, ক্রিসেন্ট হাসপাতাল, কুয়েত মৈত্রী, কুর্মিটোলা, ঢাকা মেডিকেল, জাতীয় বার্ন ও প্লাস্টিক সার্জারি ইনস্টিটিউট, সিএমএইচ—সবখানে খোঁজ করা হয়েছে। কিন্তু কোথাও পাওয়া যায়নি।</p></div></div></div></body></html>"
        },
        {
            "title": "এক মিনিট দাঁড়িয়ে নীরবতা পালন দেশের সর্বোচ্চ আদালতের | প্রথম আলো",
            "time": "2025-07-22T06:05:30",
            "imgUrl": "https://media.prothomalo.com/prothomalo-bangla%2F2021-11%2Fd5904e75-9808-4a92-8a27-58a7cfa69eba%2FUntitled_6.png?rect=0%2C0%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>নীরবতা পালন করবেন অধস্তন আদালত</strong></p><p>এ দুর্ঘটনার পরিপ্রেক্ষিতে সরকার কর্তৃক আজ সারা দেশে শোক দিবস ঘোষণা করা হয়েছে বলে উল্লেখ করা হয়েছে সুপ্রিম কোর্টের রেজিস্ট্রার জেনারেলের সই করা অপর এক বিজ্ঞপ্তিতে। এতে বলা হয়, এ দুর্ঘটনায় নিহত ব্যক্তিদের প্রতি শ্রদ্ধা জানিয়ে দেশের সর্বস্তরের মানুষ শোক প্রকাশ করছেন। বিচার বিভাগীয় পর্যায়েও বিষয়টি যথাযোগ্য মর্যাদায় পালন করা আবশ্যক।</p><p>প্রধান বিচারপতির আদেশক্রমে উল্লেখ করে রেজিস্ট্রার জেনারেলের সই করা বিজ্ঞপ্তিতে এ মর্মান্তিক দুর্ঘটনায় নিহত ব্যক্তিদের স্মরণে ও তাঁদের প্রতি শ্রদ্ধা জানিয়ে তিন দফা নির্দেশনা রয়েছে।</p><p>এগুলো হলো ক) আজ দেশের সব অধস্তন আদালত/ট্রাইব্যুনাল প্রাঙ্গণে জাতীয় পতাকা অর্ধনমিত রাখা; খ) আজ মঙ্গলবার দেশের সব অধস্তন আদালত/ট্রাইব্যুনালে বিচারিক কার্যক্রম শুরু হওয়ার আগে এক মিনিট নীরবতা পালন; এবং গ) ২২ জুলাই থেকে ২৪ জুলাই পর্যন্ত সব জেলা জজশিপ ও ম্যাজিস্ট্রেসিতে সাংস্কৃতিক অনুষ্ঠান স্থগিত রাখার জন্য সংশ্লিষ্ট সবাইকে নির্দেশক্রমে অনুরোধ করা হলো।</p></div></div></div></body></html>"
        },
        {
            "title": "স্রোতের টানে ভেসে গেলেন ওয়ার্নার, ছুটি কাটাতে গিয়ে অভিনেতার মৃত্যু | প্রথম আলো",
            "time": "2025-07-22T06:00:55",
            "imgUrl": "https://media.prothomalo.com/prothomalo-bangla%2F2025-07-22%2Fvqanu9ld%2F842189-01-02.jpg?rect=0%2C0%2C3900%2C2048&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>‘দ্য কসবি শো’ নিয়ে গর্ব ছিল ওয়ার্নারের। একাধিক সাক্ষাৎকারে তিনি বলেছেন, ‘যখন শোটা প্রথম প্রচারিত হয় তখন অনেকে বলত, এটা পুরোপুরি কাল্পনিক শো। বাস্তবে কৃষ্ণাঙ্গরা এমনভাবে থাকে না। অথচ আমরা হাজারে হাজারে চিঠি পেতাম—মানুষ বলত, এই শোর জন্য ধন্যবাদ।’</p></div></div></div></body></html>"
        },
        {
            "title": "ছেলেকে আনতে গিয়ে বাবা আহত, বিধ্বস্ত বিমানের পাখার একটি অংশ লাগে বুকে | প্রথম আলো",
            "time": "2025-07-22T06:00:01",
            "imgUrl": "https://media.prothomalo.com/prothomalo-bangla%2F2025-07-22%2Fkba5zyks%2FMukul.jpeg?rect=0%2C152%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>হঠাৎ জোরে আওয়াজ করে বিমানটি বিধ্বস্ত হয় বলে জানান শারমিন। তিনি গতকাল রাতে প্রথম আলোকে বলেন, বিমানের পাখার একটি অংশ এসে লাগে তাঁর স্বামী মুকুলের বুকে। এখন তাঁর বুকের ক্ষতের চিকিৎসা চলছে। তাঁর অক্সিজেন লেভেল কমে যাওয়ার সমস্যাও আছে।</p><p>শারমিন বলেন, ‘আমাদের সন্তানকে নেওয়ার জন্যই আমার স্বামী স্কুলে গিয়েছিল। আমি পাশের ভবনে ক্লাস নিচ্ছিলাম। বিকট আওয়াজ শোনার পর সবাই নিচে নেমে আসি। কিন্তু কেউ ভাবেনি, এটা বিমান দুর্ঘটনা।’</p><p>বিমান বিধ্বস্তের পর চারদিকে আগুন ও ধোঁয়া দেখতে পান শারমিন। তিনি খেয়াল করেন, তাঁর ছেলের ক্লাস যে ভবনে, সেখানেই বিমান বিধ্বস্ত হয়েছে। এরপর তিনি স্বামী মুকুলকে খুঁজে পান।</p><p>শারমিন বলেন, ‘দুর্ঘটনার পর আমার স্বামীকে আহত অবস্থায় দেখতে পাই। তাঁর বুক থেকে রক্ত ঝরছিল। কিন্তু তখনো সন্তানকে খুঁজে না পাওয়ায় আমরা দিশাহারা ছিলাম। ভবনের মূল ফটকে আগুন থাকায় উদ্ধারকারীরা দুই পাশের গ্রিল কেটে শিক্ষার্থীদের উদ্ধার করা শুরু করেন। অনেককেই ঝলসানো অবস্থায় দেখতে পাই।’</p></div></div></div></body></html>"
        },
        {
            "title": "মাইগ্রেন দূর করবে এই ১১টি ঘরোয়া উপায় | প্রথম আলো",
            "time": "2025-07-22T06:00:00",
            "imgUrl": "https://media.prothomalo.com/prothomalo-bangla%2F2022-02%2F2d5b4028-2770-4856-9a41-16f6e00c3c06%2F2a38a3cd-d1d5-4f6d-9ed0-97aa43136247.jpg?rect=0%2C0%2C900%2C473&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ম্যাগনেশিয়াম একধরনের খনিজ, যা পাওয়া যায় গাঢ় সবুজ শাকসবজি, গোটা শস্য আর বাদামে। এটা মাইগ্রেন হলে তেমন কাজ করে না, কিন্তু কিছু গবেষণায় দেখা গেছে, এটা মাইগ্রেনের ব্যথা হওয়ার আগেই তা রোধ করতে সাহায্য করতে পারে। সাপ্লিমেন্ট হিসেবেও খাওয়া যায়, তবে খাওয়ার আগে চিকিৎসকের পরামর্শ নিতে হবে।</p></div></div></div></body></html>"
        },
        {
            "title": "মাইলস্টোন কলেজে শিক্ষার্থীদের বিক্ষোভ, ভেতরে দুই উপদেষ্টার সঙ্গে আলোচনা চলছে | প্রথম আলো",
            "time": "2025-07-22T05:54:10",
            "imgUrl": "https://media.prothomalo.com/prothomalo-bangla%2F2025-07-22%2Fsxvuzlbr%2Fmilestone-1.jpg?rect=0%2C97%2C1368%2C718&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সালাউদ্দিন আহমেদ নামের এক অভিভাবক বলেন, ‘দুপুরে যখন খবরটা শুনতে পাই, ভয়ে আঁতকে উঠেছিলাম। পরে জানতে পারি ছেলে ভালো আছে।’</p><p>সকালে কথা হয় স্কুলের শিক্ষক আফরিনের সঙ্গে। তিনি জানান, দুর্ঘটনায় ভবনটি ক্ষতিগ্রস্ত হয়, যেটি মূলত প্রাথমিক শাখার জন্য ব্যবহৃত হতো। তিনি বলেন, ভবনের ওই অংশে কোন শ্রেণির কক্ষ ছিল, তাতে কতজন শিক্ষার্থী ছিল—এখনো নিশ্চিত হওয়া যাচ্ছে না।</p></div></div></div></body></html>"
        },
        {
            "title": "যুক্তরাষ্ট্রের সঙ্গে দর-কষাকষি নিয়ে আসলে কী হচ্ছে | প্রথম আলো",
            "time": "2025-07-22T05:53:23",
            "imgUrl": "https://media.prothomalo.com/prothomalo-bangla%2F2025-07-22%2Fjypiq947%2F21.7.25.jpg?rect=0%2C165%2C1800%2C945&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আবার অনেকে মনে করেন, বাংলাদেশ মূলত কম দামের পোশাকপণ্য বেশি প্রস্তুত করে। ভিয়েতনাম যদি যুক্তরাষ্ট্রে সবচেয়ে বেশি শুল্ক সুবিধাপ্রাপ্ত হয়, তাহলে দেশটিতে ক্রয়াদেশ মূলত আসবে চীন থেকে। কারণ, চীন বেশি দামের পোশাকপণ্য বেশি উৎপাদন করে। ফলে বাংলাদেশের সক্ষমতার যে ক্ষেত্র, অর্থাৎ কম দামি পোশাক, সেটি হাতছাড়া হওয়ার কারণ নেই।</p><p>তবে বাংলাদেশের নিকটতম প্রতিদ্বন্দ্বী ভারত ও পাকিস্তানের শুল্ক বাংলাদেশের চেয়ে বেশি কম হলে বাংলাদেশ কিছুটা বাজার হারাতে পারে। সব মিলিয়ে বাংলাদেশের ক্রয়াদেশ সর্বোচ্চ ২০ শতাংশ বিঘ্নিত হওয়ার আশঙ্কা থাকবে বলে ধারণা করছেন পোশাক রপ্তানিকারকেরা। (প্রতিযোগী দেশের তুলনায় বাংলাদেশের ওপর ঘোষিত শুল্কহার বেশি, <em>বণিক বার্তা</em>, ১৪ জুলাই ২০২৫)</p><p>অন্যদিকে যেনতেনভাবে শুল্ক কমাতে গিয়ে যুক্তরাষ্ট্রের দেওয়া জাতীয় স্বার্থবিরোধী শর্তগুলো মেনে নিলে পুরো দেশের অর্থনীতির যে ক্ষতি হবে, তা অপরিমেয় ও সুদূরপ্রসারী। এক ৪০ শতাংশ রুলস অব অরিজিনের শর্ত মানতে হলেই চীন থেকে কাঁচামাল আমদানি করে কিছুটা মূল্য সংযোজন করে রপ্তানি করা কারখানাগুলো বিপদে পড়বে। বাংলাদেশকে অনেক ক্ষেত্রেই পণ্য আমদানি, প্রযুক্তির ব্যবহার ইত্যাদি ক্ষেত্রে নিজস্ব সুযোগ-সুবিধা ও প্রতিযোগিতা সক্ষমতা বাদ দিয়ে যুক্তরাষ্ট্রের জাতীয় নিরাপত্তা ও কৌশলগত স্বার্থ মাথায় রেখে সিদ্ধান্ত নিতে হবে।</p></div></div></div></body></html>"
        },
        {
            "title": "বিধ্বস্ত বিমানটি প্রশিক্ষণ নয়, ছিল যুদ্ধবিমান: আইএসপিআর | প্রথম আলো",
            "time": "2025-07-22T05:41:45",
            "imgUrl": "https://media.prothomalo.com/prothomalo-bangla%2F2025-07-22%2Fzmd0h8oz%2FISPR.avif?rect=0%2C44%2C621%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজধানীর উত্তরায় মাইলস্টোন স্কুল অ্যান্ড কলেজের একটি ভবনে প্রশিক্ষণ বিমান নয়; বরং যুদ্ধবিমান বিধ্বস্ত হয়েছে বলে জানিয়েছে আন্তঃবাহিনী জনসংযোগ পরিদপ্তর (আইএসপিআর)।</p><p>আজ মঙ্গলবার এক বার্তায় বিষয়টি স্পষ্ট করেছে আইএসপিআর।</p><p>ওই বার্তায় বলা হয়, মাইলস্টোনের ঘটনায় কিছু সংবাদমাধ্যমে লেখা হচ্ছে, বিমানটি একটি প্রশিক্ষণ বিমান ছিল। আমরা বিনীতভাবে আবারও জানাতে চাই, এটি ছিল যুদ্ধে ব্যবহারের উপযোগী একটি যুদ্ধবিমান। বিমানটি প্রশিক্ষণ কার্যক্রমে অংশ নিয়েছিল।</p></div></div></div></body></html>"
        },
        {
            "title": "নারীদের জন্য সবচেয়ে নিরাপদ ১০ দেশ | প্রথম আলো",
            "time": "2025-07-22T05:41:18",
            "imgUrl": "https://media.prothomalo.com/prothomalo-bangla%2F2025-07-22%2Fsn29f6id%2FWhatsApp-Image-2025-07-22-at-11.36.10.jpeg?rect=0%2C24%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>একটি দেশে নারীদের নিরাপত্তা শুধু আইন দিয়ে নির্ধারিত হয় না। এটি নির্ভর করে একটি সমন্বিত ব্যবস্থার ওপর; যেখানে আইন, সমাজ, সংস্কৃতি, প্রশাসন ও রাজনৈতিক সদিচ্ছা—সবকিছুই গুরুত্বপূর্ণ ভূমিকা রাখে। নারীদের নিরাপত্তা নিশ্চিত করতে এর সব কটিরই উন্নয়ন প্রয়োজন হয়। বিশ্বের বেশ কিছু দেশে নারীর নিরাপত্তা নিশ্চিতের বিষয়টি গুরুত্বের সঙ্গে বিবেচনা করা হয়।</p><p> যুক্তরাষ্ট্রের জর্জটাউন বিশ্ববিদ্যালয় ও নরওয়েভিত্তিক পিস রিসার্চ ইনস্টিটিউট অসলো প্রতিবছর ‘নারী শান্তি ও নিরাপত্তা সূচক’ প্রকাশ করে। সূচকে নারীদের শান্তি, নিরাপত্তা ও ন্যায়বিচার নিশ্চিত করার দিক থেকে বিশ্বের কোন দেশের কী অবস্থান, তা তুলে ধরা হয়। ১৭৭টি দেশের ওপর তৈরি করা ২০২৩–২৪ সালের এ সূচক অনুযায়ী নারীদের জন্য সবচেয়ে নিরাপদ ১০টি দেশ সম্পর্কে তুলে ধরা হলো।</p></div></div></div></body></html>"
        },
        {
            "title": "ইংলিশ ফুটবলের ক্ষমতাকাঠামোয় বড় পরিবর্তন, সমর্থকদের কাছে ‘ঐতিহাসিক মুহূর্ত’ | প্রথম আলো",
            "time": "2025-07-22T05:40:00",
            "imgUrl": "https://media.prothomalo.com/prothomalo-bangla%2F2025-05-09%2Fj579qivy%2FPremierLeagueLogo.svg.webp?rect=170%2C0%2C964%2C506&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>স্টারমার বলেছেন, ‘আমাদের এই ঐতিহাসিক ফুটবল গভর্ন্যান্স আইন সমর্থকদের দেওয়া প্রতিশ্রুতি পূরণ করেছে। এটি তাদের প্রিয় ক্লাবগুলোর সুরক্ষা নিশ্চিত করবে এবং ফুটবল ক্লাবগুলোর অর্থনীতিতে গুরুত্বপূর্ণ ভূমিকা বজায় রাখবে।’</p><p>শুধু তা–ই নয়, এই নিয়ন্ত্রক সংস্থা ফুটবলকাঠামোর প্রতিটি স্তরে আর্থিক স্থিতিশীলতা নিশ্চিত করার পাশাপাশি, ক্লাবগুলোকে ইউরোপিয়ান সুপার লিগের মতো বিচ্ছিন্ন ও বিতর্কিত প্রতিযোগিতায় অংশ নিতেও বাধা দেবে।</p><p>তবে সবাই যে এই আইনকে সাধুবাদ জানিয়েছেন, তা নয়; সংসদে বিল পাসের সময় কিছু কনজারভেটিভ সদস্য এর বিরোধিতা করেন। ওয়েস্ট হ্যাম ইউনাইটেডের ভাইস চেয়ারম্যান কারেন ব্রাডি হাউস অব লর্ডসে বলেছেন, বিলটিতে ‘কিছু ঝুঁকি রয়েছে’ এবং এটি প্রতিযোগিতাকে প্রভাবিত করতে পারে।</p></div></div></div></body></html>"
        },
        {
            "title": "মা-বাবার একমাত্র ছেলেটির স্বপ্ন ছিল সেনা কর্মকর্তা হওয়ার | প্রথম আলো",
            "time": "2025-07-22T05:39:10",
            "imgUrl": "https://media.prothomalo.com/prothomalo-bangla%2F2025-07-22%2Fewyt5f85%2FWhats.png?rect=0%2C63%2C920%2C483&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>উক্যর ফুফু হলামা চিং মারমা আজ সকালে প্রথম আলোকে বলেন, উক্য সাইনের মরদেহ নিয়ে সকাল ৯টা ২০ মিনিটের দিকে ঢাকা থেকে তার পরিবার রওনা দিয়েছে। এলাকায় তার সৎকার করা হবে।</p><p>উক্যর মৃত্যুর খবরে এলাকাজুড়েই শোক বিরাজ করছে। গতকাল বেলা দুইটায় প্রথমে বাঙ্গালহালিয়ায় এই দুর্ঘটনার খবর আসে। তবে প্রথমে গুজব ভেবেছিলেন প্রতিবেশীরা। কিন্তু বিকেলে যখন এই ঘটনার বিষয়ে নিশ্চিত হয় পরিবার, তখন থেকেই থমকে যায় পুরো এলাকা। রাজস্থলী উপজেলা পরিষদের চেয়ারম্যান উথিনসিন মারমা প্রথম আলোকে বলেন, উক্য তাঁর আত্মীয়ের ছেলে। এ ঘটনায় শুধু তাঁর এলাকা নয়, পুরো পার্বত্য চট্টগ্রামে শোক বিরাজ করছে। এত অল্প বয়সে এমন মৃত্যু কোনোভাবেই মেনে নেওয়া যায় না।</p></div></div></div></body></html>"
        },
        {
            "title": "নাটোরে জামায়াত-বিএনপির সংঘর্ষ, ১০ জন আহত | প্রথম আলো",
            "time": "2025-07-22T05:39:05",
            "imgUrl": "https://media.prothomalo.com/prothomalo-bangla%2F2025-07-22%2Fnfs3hk8s%2FWhatsApp-Image-2025-07-22-at-09.55.237da9e9da.jpg?rect=0%2C486%2C960%2C504&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সংঘর্ষে স্থানীয় জামায়াতের সভাপতি নাজমুল ইসলাম (৩৫), সেক্রেটারি জাহিদুল ইসলাম (৩৫), জামায়াতের কর্মী ফরিদ উদ্দিন (৪৫), মো. স্বপন (৩০), মো. সাগর (২৫) ও সুমাইয়া খাতুন (১২) এবং বিএনপির সমর্থক হাবিল উদ্দিন (৩৫), কাবিল উদ্দিন (৪৫), কাউছার আলী (২৫) ও মো. কোরবান (২১) আহত হন। আহত ব্যক্তিরা সবাই সিংড়ার চক কালিকাপুর গ্রামের বাসিন্দা। তাঁদের নাটোর সদর হাসপাতাল ও সিংড়া উপজেলা স্বাস্থ্য কমপ্লেক্সে ভর্তি করা হয়েছে।</p><p>নাটোর সদর হাসপাতালের আবাসিক চিকিৎসক কর্মকর্তা মাহবুব হোসেন আজ মঙ্গলবার সকাল পৌনে ১০টার দিকে প্রথম আলোকে বলেন, আহত ব্যক্তিদের চিকিৎসা চলছে। তাঁরা আশঙ্কামুক্ত বলে মনে হচ্ছে।</p></div></div></div></body></html>"
        },
        {
            "title": "নেত্রকোনায় ছাত্রদলের ২ নেতাকে অব্যাহতি, ৮ জনকে নোটিশ | প্রথম আলো",
            "time": "2025-07-22T05:36:53",
            "imgUrl": "https://media.prothomalo.com/prothomalo-bangla%2F2022-02%2Fae0cf9df-ed97-46d5-aaa5-e2489206b8a3%2FChhatradal.jpg?rect=7%2C0%2C743%2C390&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অব্যাহতি পাওয়া দুই নেতা হলেন সদর উপজেলার মদনপুর ইউনিয়ন ছাত্রদলের সভাপতি শুভ সায়েম সিদ্দিকী ও কাইলাটি ইউনিয়ন ছাত্রদলের সভাপতি মো. আনোয়ার। আর কারণ দর্শানোর নোটিশ দেওয়া হয়েছে মদন পৌর ছাত্রদলের সদস্যসচিব সনি আকন্দ, মদন উপজেলার ফতেপুর ইউনিয়ন ছাত্রদলের সভাপতি আমিনুল ইসলাম, আটপাড়া উপজেলার স্বরমুশিয়া ইউনিয়ন ছাত্রদলের সাধারণ সম্পাদক শাওন মিয়া, শুনই ইউনিয়ন ছাত্রদলের সভাপতি ইদ্রিস মিয়া, লুনেশ্বর ইউনিয়ন ছাত্রদলের সভাপতি আবু হাসান, তেলিগাতি ইউনিয়ন ছাত্রদলের সভাপতি সোহেল মিয়া, দুওজ ইউনিয়ন ছাত্রদলের সভাপতি হিরন হাসান ও সুখারি ইউনিয়ন ছাত্রদলের সাধারণ সম্পাদক বিদ্যা মিয়াকে।</p></div></div></div></body></html>"
        },
        {
            "title": "কেউ নিখোঁজ থাকলে মাইলস্টোন স্কুল অ্যান্ড কলেজ কর্তৃপক্ষের সঙ্গে যোগাযোগের অনুরোধ | প্রথম আলো",
            "time": "2025-07-22T05:26:46",
            "imgUrl": "https://media.prothomalo.com/prothomalo-bangla%2F2025-07-22%2Fywqp01qz%2FPress.jpg?rect=0%2C28%2C750%2C394&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিমানবাহিনীর প্রশিক্ষণ বিমান বিধ্বস্তের ঘটনায় কেউ নিখোঁজ থাকলে অতি দ্রুত মাইলস্টোন স্কুল অ্যান্ড কলেজ কর্তৃপক্ষের সঙ্গে যোগাযোগ করতে বলা হয়েছে।</p><p>আজ মঙ্গলবার সকালে প্রধান উপদেষ্টার ভেরিফায়েড ফেসবুক পেজে দেওয়া এক সংবাদ বিজ্ঞপ্তিতে এই আহ্বান জানানো হয়।</p><p>সংবাদ বিজ্ঞপ্তিতে বলা হয়, ‘আমরা সকলের প্রতি আহ্বান জানাই, এ দুর্ঘটনায় আপনার পরিচিত কেউ যদি নিখোঁজ থেকে থাকে, তবে অতি দ্রুত স্কুল কর্তৃপক্ষের সঙ্গে যোগাযোগ করুন, সেখানে একটি কন্ট্রোল রুম বসানো হচ্ছে।’</p><p>এখনো কেউ নিখোঁজ রয়েছে কি না, তা শিক্ষাপ্রতিষ্ঠানটির রেজিস্টার খাতাসহ অন্যান্য নথি থেকে যাচাই করে দেখা হচ্ছে বলে সংবাদ বিজ্ঞপ্তিতে উল্লেখ করা হয়।</p></div></div></div></body></html>"
        },
        {
            "title": "অক্টোবরে ভারত-মার্কিন বাণিজ্য চুক্তি হওয়ার সম্ভাবনা | প্রথম আলো",
            "time": "2025-07-22T05:21:23",
            "imgUrl": "https://media.prothomalo.com/prothomalo-bangla%2F2024-01%2F0c83c8da-9715-441f-a44c-cf19f4bafcbb%2Fec357850_863e_4932_afb9_6de3f67b6845.jfif?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ পর্যন্ত যে কটি দেশের সঙ্গে যুক্তরাষ্ট্রের চুক্তি হয়েছে, তার মধ্যে ইন্দোনেশিয়া অন্যতম। চুক্তিতে ইন্দোনেশিয়ার শুল্ক ১৯ শতাংশে নামিয়ে আনা হয়েছে। ওই চুক্তি ঘোষণার সময় ট্রাম্প বলেন, ভারতের সঙ্গে বাণিজ্য চুক্তি হওয়া এখন ‘শুধু সময়ের ব্যাপার।’</p><p>ট্রাম্প আরও বলেন, ‘আমরা ভারতের বাজারে প্রবেশাধিকার পেতে যাচ্ছি...বুঝতে হবে, আগে আমাদের কোনো দেশেই প্রবেশাধিকার ছিল না। এখন শুল্কের কারণে আমরা সে সুযোগ পাচ্ছি।’</p><p>এ ছাড়া চুক্তির জন্য যুক্তরাষ্ট্র ভারতকে কিছু শর্ত দিয়েছে, বিভিন্ন গণমাধ্যমে প্রচারিত এ খবরও নাকচ করে দিয়েছে এনডিটিভির সূত্র। ভারতের সরকারি কর্মকর্তারা জানিয়েছেন, ভারতের অর্থনৈতিক ও ব্যবসায়িক স্বার্থ সব সময় ‘সম্পূর্ণরূপে সংরক্ষিত’ থাকবে।</p><p>এ অর্থবছরের এপ্রিল-জুন প্রান্তিকে যুক্তরাষ্ট্রে ভারতের পণ্য রপ্তানি ২২ দশমিক ৮ শতাংশ বেড়ে দাঁড়িয়েছে ২৫ দশমিক ৫১ বিলিয়ন বা ২ হাজার ৫৫১ কোটি ডলার। আমদানি ১১ দশমিক ৬৮ শতাংশ বেড়ে হয়েছে ১২ দশমিক ৮৬ বিলিয়ন বা ১ হাজার ২৮৬ কোটি ডলার।</p></div></div></div></body></html>"
        }
    ]
}