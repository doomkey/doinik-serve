{
    "source": "প্রথম আলো",
    "articles": [
        {
            "title": "নৌকাডুবিতে প্রাণ গেল ভ্যালেন্সিয়া কোচ ও তাঁর তিন সন্তানের | প্রথম আলো",
            "time": "2025-12-28T03:39:26",
            "imgUrl": "https://media.prothomalo.com/prothomalo-bangla%2F2025-12-28%2Fbht36myg%2Fcrop-3852468.webp?rect=0%2C18%2C620%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইন্দোনেশিয়ায় নৌকাডুবিতে স্প্যানিশ ক্লাব ভ্যালেন্সিয়ার এক কোচ ও তাঁর তিন সন্তান মর্মান্তিকভাবে মারা গেছেন। ক্লাবটি শনিবার নিশ্চিত করেছে, নারী ‘বি’ দলের কোচ ফার্নান্দো মার্টিনের মৃত্যু হয়েছে।</p><p>মার্টিন তাঁর পরিবার নিয়ে ইন্দোনেশিয়ার উপকূলে একটি পর্যটক নৌকায় ছিলেন। নৌকাটি প্রায় ১০ ফুট উঁচু ঢেউয়ের আঘাতে দুর্ঘটনায় পড়ে। </p><p>ইন্দোনেশিয়ার রাষ্ট্রীয় সংবাদ সংস্থা আন্তারা জানিয়েছে, শুক্রবার রাতে জনপ্রিয় পর্যটন গন্তব্য লাবুয়ান বাজোর কাছে পাদার দ্বীপ প্রণালিতে নৌকাটি ডুবে যাওয়ার সময় এতে ১১ জন আরোহী ছিলেন। </p><p>দুর্ঘটনার পর ভ্যালেন্সিয়ার কোচ মার্টিন এবং তাঁর ৯, ১০ ও ১২ বছর বয়সী তিন সন্তান নিখোঁজ ছিলেন। পরে তাঁদের মৃত ঘোষণা করা হয়। মার্টিনের স্ত্রী ও সাত বছর বয়সী কন্যাকে জীবিত উদ্ধার করা হয়েছে।</p></div></div></div></body></html>"
        },
        {
            "title": "রাশিয়া শান্তি চায় না, কিয়েভে হামলাই এর প্রমাণ: জেলেনস্কি | প্রথম আলো",
            "time": "2025-12-28T03:30:43",
            "imgUrl": "https://media.prothomalo.com/prothomalo-bangla%2F2025-12-28%2Fnzm1uphw%2FCapture.jpg?rect=0%2C13%2C1000%2C525&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইউক্রেনের রাজধানী কিয়েভে শনিবার রাতভর জোরালো হামলা চালিয়েছে রুশ বাহিনী। এতে নিহত হয়েছেন অন্তত দুজন। এর পরিপ্রেক্ষিতে দেশটির প্রেসিডেন্ট ভলোদিমির জেলেনস্কি গতকাল বলেন, ‘রাশিয়া শান্তি চায় না। কিয়েভে হামলার ঘটনা এটাই প্রমাণ করে।’ যুক্তরাষ্ট্র–ইউক্রেন নতুন করে শান্তি আলোচনা শুরুর প্রস্তুতির আগে এ কথা বলেন তিনি।</p><p>যুক্তরাষ্ট্রের ফ্লোরিডায় যাওয়ার পথে নিজের টেলিগ্রাম চ্যানেলে এ কথা লেখেন জেলেনস্কি। সেখানে মার্কিন প্রেসিডেন্ট ডোনাল্ড ট্রাম্পের সঙ্গে রোববার (আজ) বৈঠক করার কথা তাঁর। ইতিমধ্যে যুক্তরাষ্ট্র ও ইউক্রেনের আলোচকেরা ট্রাম্পের নতুন ২০ দফা শান্তি পরিকল্পনার বিষয়ে একমত হয়েছেন। সেটি নিয়েই বিশদ আলোচনা করবেন দুই নেতা।</p><p>ট্রাম্প–জেলেনস্কির বৈঠকের আগে কিয়েভে প্রায় ১০ ঘণ্টা ধরে একের পর এক হামলা চালায় রুশ বাহিনী। স্থানীয় কর্তৃপক্ষ বলছে, মস্কোর ক্ষেপণাস্ত্র ও ড্রোন হামলায় দুজন নিহত এবং অন্তত ৩২ জন আহত হয়েছেন।</p></div></div></div></body></html>"
        },
        {
            "title": "মন্দা শেয়ারবাজারে দুর্বল কোম্পানির আধিপত্য | প্রথম আলো",
            "time": "2025-12-28T03:30:00",
            "imgUrl": "https://media.prothomalo.com/prothomalo-bangla%2F2023-10%2F20184d0a-0ada-4560-a576-aa0dacb9ad39%2F_____________1______________________________.jpg?rect=0%2C170%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঢাকার বাজারে গত সপ্তাহে মূল্যবৃদ্ধির শীর্ষ ১০ কোম্পানির তালিকায় ছিল যথাক্রমে শাহজালাল ইসলামী ব্যাংক বন্ড, রহিম টেক্সটাইল মিলস, রহিমা ফুড, আরএসআরএম স্টিল, অ্যাপেক্স ফুডস, বিডি ওয়েল্ডিং, বে লিজিং, মুন্নু অ্যাগ্রো অ্যান্ড জেনারেল মেশিনারিজ, রিজেন্ট টেক্সটাইল ও জেনারেশন নেক্সট। এই ১০ কোম্পানির মধ্যে আরএসআরএম স্টিল, বিডি ওয়েল্ডিং, বে লিজিং, রিজেন্ট টেক্সটাইল ও জেনারেশন নেক্সট জেড শ্রেণিভুক্ত অত্যন্ত দুর্বল মানের কোম্পানি। এসব কোম্পানির মধ্যে আরএসআরএম স্টিল, রিজেন্ট টেক্সটাইল ও জেনারেশন নেক্সট দীর্ঘদিন ধরে বন্ধ কোম্পানি।</p><p>ঢাকার বাজারে গত সপ্তাহে মূল্যবৃদ্ধির শীর্ষ ১০ কোম্পানির শেয়ার ও ইউনিটের দাম সর্বনিম্ন ৯ থেকে সর্বোচ্চ ৫৫ শতাংশ পর্যন্ত বেড়েছে। সর্বোচ্চ মূল্যবৃদ্ধি হয়েছে শাহজালাল ইসলামী ব্যাংকের বন্ডের। এটির প্রতিটি ইউনিটের দাম ২ হাজার ৪০০ টাকা বা প্রায় ৫৫ শতাংশ বেড়েছে। এ ছাড়া রহিম টেক্সটাইল মিলসের প্রতিটি শেয়ারের দাম প্রায় ৩৭ টাকা বা ১৯ শতাংশ, রহিমা ফুডের দাম ২২ টাকা বা ১৬ শতাংশ, আরএসআরএম স্টিলের দাম ৮০ পয়সা বা সাড়ে ১৪ শতাংশ, অ্যাপেক্স ফুডসের দাম ২৯ টাকা বা সোয়া ১৩ শতাংশ, বিডি ওয়েল্ডিংয়ের দাম ১ টাকা ৬০ পয়সা বা ১২ শতাংশ, বে লিজিংয়ের দাম ৩০ পয়সা বা প্রায় সাড়ে ১০ শতাংশ, মুন্নু অ্যাগ্রো অ্যান্ড জেনারেল মেশিনারিজের দাম ৩৫ টাকা বা সোয়া ১০ শতাংশের বেশি, রিজেন্ট টেক্সটাইলের দাম ৩০ পয়সা বা প্রায় সাড়ে ৯ শতাংশ ও জেনারেশন নেক্সটের শেয়ারের দাম ২০ পয়সা বা ৯ শতাংশ বেড়েছে।</p></div></div></div></body></html>"
        },
        {
            "title": "চট্টগ্রামের যে জমিদারবাড়িতে হয়েছিল নায়করাজ রাজ্জাকের ‘অশিক্ষিত’ সিনেমার শুটিং | প্রথম আলো",
            "time": "2025-12-28T03:16:37",
            "imgUrl": "https://media.prothomalo.com/prothomalo-bangla%2F2025-12-28%2Fa9oh62by%2F73589c63-da74-4add-9bd8-aa83623b728a.jfif?rect=0%2C113%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পেছনের দালানটিও দোতলা। ওপরতলায় রয়েছে থাকার ঘর, প্রতিটি ঘরের সঙ্গে প্রশস্ত বারান্দা। বাতাস চলাচলের জন্য বড় বড় জানালা, নিচতলাতেও একই রকম কক্ষ বিন্যাস। রয়েছে সুবিশাল একটি বারান্দা, যেখানে পরিবারের সদস্যরা একসঙ্গে বসে খাওয়াদাওয়া করতেন।</p><p>বাড়ির ভেতর দিয়ে হাঁটতে হাঁটতে মনে হয়, প্রতিটি দেয়াল যেন কথা বলে। কারুকার্যখচিত দেয়ালে হাত রাখলে ছুঁয়ে যায় শত বছরের ইতিহাস। কোথাও চুন খসে পড়েছে, কোথাও নকশা ঝাপসা—তবু সেই অলংকরণ এখনো গর্বের সঙ্গে দাঁড়িয়ে আছে। শানবাঁধানো পুকুরঘাটের পাশে পারিবারিক শ্মশান—জীবন আর মৃত্যুর সহাবস্থান যেন বাড়িটির ইতিহাসকে আরও গভীর করে তোলে। বোঝা যায়, এটি শুধু ইট-সুরকির স্থাপনা নয়; এটি সময়ের ভান্ডার, স্মৃতির এক নীরব সংগ্রহশালা।</p><p>এই বাড়ির প্রতিটি করিডর, প্রতিটি কক্ষ বহন করে সত্য সাহার শৈশবের স্মৃতি। এখানেই ১৯৩৪ সালে জন্ম নিয়েছিলেন বাংলা সংগীতের কিংবদন্তি এই সুরস্রষ্টা। ষাটের দশকে ‘সুতরাং’ চলচ্চিত্রের মাধ্যমে শুরু হয় তাঁর সংগীতযাত্রা। ভারতের কিংবদন্তি সুরকার সলিল চৌধুরীর সহকারী হিসেবে কাজ করার অভিজ্ঞতা তাঁর সুরকে করে তোলে আরও গভীর ও সংবেদনশীল। লতা মঙ্গেশকরের মতো শিল্পীর সান্নিধ্য তাঁর সংগীতচিন্তায় যোগ করে আন্তর্জাতিক মাত্রা।</p><p>আবেগ আর মেলোডির নিপুণ কারিগর সত্য সাহা অসংখ্য জনপ্রিয় গানের স্রষ্টা। জাতীয় চলচ্চিত্র পুরস্কারসহ বহু সম্মাননা পেলেও তাঁর জীবন ছিল সহজ ও সংযত। সংগীতের পাশাপাশি চলচ্চিত্র প্রযোজনাতেও ছিল তাঁর গুরুত্বপূর্ণ ভূমিকা। ‘অশিক্ষিত’, ‘ছুটির ঘণ্টা’, ‘বিনিময়’, ‘রাম রহিম জন’, ‘পুরস্কার’, ‘তোমার জন্য পাগল’—এর মতো জনপ্রিয় সিনেমা তাঁর প্রযোজনায় নির্মিত।</p></div></div></div></body></html>"
        },
        {
            "title": "অনিশ্চয়তা দূর করার দায়িত্ব সরকারের | প্রথম আলো",
            "time": "2025-12-28T03:15:00",
            "imgUrl": "https://media.prothomalo.com/prothomalo-bangla%2F2020-10%2F0ecf7067-d7c9-4778-946d-6ab4364b034e%2Feditorial_2.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অবস্থাদৃষ্টে এখন এটা মনে হওয়া স্বাভাবিক যে নির্বাচন আরও আগে অনুষ্ঠিত হলেই হয়তো ভালো হতো। সেটা যেহেতু হয়নি, তাই বর্তমান তফসিল অনুযায়ী আগামী ১২ ফেব্রুয়ারির নির্বাচন সুষ্ঠুভাবে অনুষ্ঠানের ব্যাপারে দেশের সব মহলকে ঐক্যবদ্ধ ও সচেতন থাকতে হবে। এখানে কোনো অনিশ্চয়তার সুযোগ নেই। রাজনৈতিক দলগুলোর এই উপলব্ধিতে আসা জরুরি যে এই নির্বাচনের সঙ্গে বাংলাদেশের অর্থনৈতিক স্থিতিশীলতা, জাতীয় ও অভ্যন্তরীণ নিরাপত্তার মতো অত্যন্ত গুরুত্বপূর্ণ ও সংবেদনশীল বিষয় জড়িত রয়েছে।</p><p>রাজনৈতিক অনিশ্চয়তা কাটাতে এবং তফসিল ঘোষণার পর আইনশৃঙ্খলা পরিস্থিতির দৃশ্যমান উন্নতি ঘটাতে অন্তর্বর্তী সরকারের যে সক্রিয়তা ও কার্যকর ভূমিকা পালন করার কথা রয়েছে, সেখানে উদ্যোগ ও উদ্যমে ঘাটতি দেখা যাচ্ছে। নির্বাচন নিয়ে প্রস্তুতি ও সমন্বয়ের ক্ষেত্রেও যথেষ্ট প্রশ্ন রয়েছে বলে আমরা মনে করি। ২৪ ডিসেম্বর মাঠ প্রশাসনের সঙ্গে নির্বাচন কমিশনের মতবিনিময়কালে এটা সুস্পষ্টভাবে বেরিয়ে এসেছে। পুলিশ ও প্রশাসনের কর্মকর্তারা অবৈধ অস্ত্র, সামাজিক যোগাযোগমাধ্যমের অপব্যবহার, গুজব ছড়ানো, চিহ্নিত সন্ত্রাসীদের ঢালাও জামিন, সীমান্তে নিরাপত্তার দুর্বলতার বিষয়গুলো তুলে ধরেন। সুষ্ঠু, গ্রহণযোগ্য ও ভয়হীন নির্বাচনী পরিবেশ সৃষ্টি করতে হলে প্রাথমিক এই চ্যালেঞ্জগুলো উতরে যাওয়ার কোনো বিকল্প নেই। সে ক্ষেত্রে সেনাবাহিনী, পুলিশসহ আইনশৃঙ্খলা রক্ষাকারী বাহিনীকে সক্রিয়ভাবে কাজ করতেই হবে।</p></div></div></div></body></html>"
        },
        {
            "title": "বঞ্চনার জনপদটির উন্নয়নে নজর দিন | প্রথম আলো",
            "time": "2025-12-28T03:06:35",
            "imgUrl": "https://media.prothomalo.com/prothomalo-bangla%2F2020-10%2F1029114c-37fd-4c36-a816-595983984828%2Feditorial_5.png?rect=0%2C10%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বরিশাল নগরীর উপকণ্ঠে কীর্তনখোলার ওপারে কাউয়ার চরে অবস্থিত ‘হিরণ নগর’। নামের মধ্যে আভিজাত্য থাকলেও বাস্তব চিত্রটি চরম অমানবিক। ২০১২ সালে যখন ভাটারখাল বস্তির বাসিন্দাদের এখানে পুনর্বাসন করা হয়েছিল, তখন আশা ছিল এটি একটি আদর্শ আবাসন হবে। কিন্তু এক যুগ পর দেখা যাচ্ছে, নগরের সুবিধা তো দূরে থাক, মানুষের ন্যূনতম বেঁচে থাকার নিশ্চয়তাটুকুও সেখানে নেই।</p><p>হিরণ নগরের প্রতিটি খুপরিঘরের ভাঁজে ভাঁজে লুকিয়ে আছে অভাব আর দীর্ঘশ্বাসের গল্প। ঘরগুলোর বেড়া কোথাও তালি দেওয়া টিন, কোথাও পুরোনো সিমেন্টের বস্তা বা পচা চট। জোয়ারের পানি বাড়লে ঘর ভেসে যায়, বৃষ্টি হলে চাল চুইয়ে পানি পড়ে। চার হাজার মানুষের এই জনপদে নেই নিরাপদ পানি, নেই স্বাস্থ্যসম্মত পয়োনিষ্কাশন। একসময় যে পরিবারকে ২ শতাংশ জমি দেওয়া হয়েছিল, সদস্য বেড়ে সেই পরিবার এখন তিনটিতে রূপ নিলেও জমির পরিধি বাড়েনি। ফলে মানুষ আজ সেখানে আক্ষরিক অর্থেই ভীষণ গাদাগাদি করে বসবাস করছে।</p></div></div></div></body></html>"
        },
        {
            "title": "বাংলাদেশে কেন আর ‘পঞ্চপাণ্ডব’ চান না সৌম্য | প্রথম আলো",
            "time": "2025-12-28T03:00:00",
            "imgUrl": "https://media.prothomalo.com/prothomalo-bangla%2F2025-12-27%2Fzw1xhe7z%2FNew-Phototastic-Collage.jpg?rect=0%2C295%2C4095%2C2150&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যদি ক্রিকেটপ্রেমী পাঠক হন, কিংবা দর্শক, সৌম্য সরকারের কথাটা শুনে আপনি চমকে যেতে পারেন। বাংলাদেশের ক্রিকেটে আবারও কোনো পঞ্চপাণ্ডব আসুক, এটা চান না সৌম্য!</p><p>এ কেমন কথা! এ দেশের ক্রিকেটে পঞ্চপাণ্ডব কারা, সেটা তো ক্রিকেটপ্রেমীরা জানেনই। তবু নামগুলো আবার স্মরণ করিয়ে দিই—মাশরাফি বিন মুর্তজা, সাকিব আল হাসান, তামিম ইকবাল, মুশফিকুর রহিম ও মাহমুদউল্লাহ। অনেক দিন বাংলাদেশ দলে অপরিহার্য হয়ে ছিলেন তাঁরা, একসঙ্গে মিলে একটা নতুন উচ্চতায় নিয়ে গেছেন বাংলাদেশের ক্রিকেটকে। বাংলাদেশের সংবাদমাধ্যমের দেওয়া নাম ‘পঞ্চপাণ্ডব’ ছড়িয়ে পড়েছে সমর্থকদের মধ্যেও। সৌম্য কি তাহলে চান না এ দেশের ক্রিকেটে এই পাঁচজনের মতো আর কেউ আসুক?<br> </p></div></div></div></body></html>"
        },
        {
            "title": "জামায়াতের সঙ্গে সমঝোতা করতে গিয়ে সংকটে এনসিপি | প্রথম আলো",
            "time": "2025-12-28T02:54:21",
            "imgUrl": "https://media.prothomalo.com/prothomalo-bangla%2F2025-12-28%2Foer8c6py%2FUntitled-2.jpg?rect=0%2C35%2C346%2C182&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এদিকে জামায়াতের সঙ্গে এনসিপির সমঝোতা প্রায় চূড়ান্ত পর্যায়ে বলে জানিয়েছেন দলটির নীতিনির্ধারণী পর্যায়ের দুজন নেতা। তাঁরা গতকাল বিকেলে প্রথম আলোকে বলেন, বিএনপির সঙ্গে আলোচনা ফলপ্রসূ হয়নি। জামায়াতের সঙ্গেও বিভিন্ন সময়ে কথা হয়েছিল। তবে সম্প্রতি জামায়াতের সঙ্গে সমঝোতার আলোচনা একটা উল্লেখযোগ্য পর্যায়ে আসে। ভোটের রাজনীতির নানা দিক বিবেচনা করে এনসিপির শীর্ষ নেতৃত্ব জামায়াতের সঙ্গেই সমঝোতায় যাওয়ার নীতিগতভাবে সিদ্ধান্ত নেন।</p><p>এনসিপির নেতা ও আগামী নির্বাচনে একজন সম্ভাব্য প্রার্থী নাম প্রকাশ না করার শর্তে জানান, দলের শীর্ষ নেতৃত্ব ইতিমধ্যে তাঁকে জানিয়েছেন, জামায়াতের সঙ্গে সমঝোতায় যাওয়ার বিষয়টি প্রায় চূড়ান্ত।</p><p>সংশ্লিষ্ট অপর একটি সূত্র জানায়, আসন সমঝোতা নিয়ে গত শুক্রবার রাতেও ঢাকায় জামায়াতের দায়িত্বপ্রাপ্ত নেতাদের সঙ্গে এনসিপির প্রতিনিধিদের বৈঠক হয়। সেখানে আসন বণ্টন নিয়েও আলোচনা হয়।</p><p>এ বিষয়ে জানতে চাইলে এনসিপির সদস্যসচিব আখতার হোসেন গতকাল বিকেলে প্রথম আলোকে বলেন, ‘সংস্কার বাস্তবায়নকে প্রধানত গুরুত্ব দিয়ে এনসিপি ও জামায়াতের সমঝোতার আলোচনা চলমান। কিছু রাজনৈতিক প্রশ্ন, করণীয় ও পারিপার্শ্বিক বিষয় নিয়ে আমাদের মধ্যে কথা হচ্ছে। এ ছাড়া সম্ভাব্য আসনবিন্যাস নিয়েও আলোচনা হচ্ছে।’</p></div></div></div></body></html>"
        },
        {
            "title": "সকালেই পড়ুন আলোচিত ৫ খবর | প্রথম আলো",
            "time": "2025-12-28T02:43:06",
            "imgUrl": "https://media.prothomalo.com/prothomalo-bangla%2F2023-11%2F96ef562e-2cfa-4151-b57a-ce77cdb446ff%2FWhatsApp_Image_2023_02_27_at_08_34_41.jpeg?rect=0%2C106%2C1423%2C747&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">ঢাকার দক্ষিণ কেরানীগঞ্জের হাসনাবাদ এলাকায় একটি মাদ্রাসায় বিস্ফোরণে একতলা ভবনের পশ্চিম পাশের দুটি কক্ষের দেয়াল উড়ে গেছে</figcaption><figcaption class=\"story-element-image-attribution\">ছবি: দীপু মালাকার</figcaption></p></div></div></body></html>"
        },
        {
            "title": "প্রাথমিক শিক্ষক নিয়োগ বিষয়ভিত্তিক মডেল টেস্ট: গণিত-১ | প্রথম আলো",
            "time": "2025-12-28T02:34:05",
            "imgUrl": "https://media.prothomalo.com/prothomalo-bangla%2F2023-09%2Fc455b975-3e73-4bb4-88af-12a49438bdf7%2FWhatsApp_Image_2023_09_18_at_12_32_21.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>১৪. চার ঘণ্টায় ৪টি বই বাঁধাই করতে ৪ জন কারিগর দরকার হলে ৮০টি বই ২ ঘণ্টায় বাঁধাই করতে কতজন কারিগর দরকার?<br>ক) ১০০<br>খ) ১২০<br>গ) ১৩০<br>ঘ) কোনটি নয়<br>১৫. ৪, ৫, ৭, ১১, ১৯, ৩৫....ধারাটির পরবর্তী পদ কোনটি?<br>ক) ৬৭<br>খ) ৬৮<br>গ) ৬৯<br>ঘ) ৭০<br>১৬. ‘Gemini’ নামক এআই মডেলটি কোন কোম্পানি তৈরি করেছে?<br>ক)  Deepseek<br>খ) Open AI<br>গ) Google<br>ঘ) Apple<br>১৭. কোন ভিটামিন রক্ত জমাট বাঁধতে সাহায্য করে?<br>ক) ভিটামিন ই<br>খ) ভিটামিন এ<br>গ) ভিটামিন সি<br>ঘ) ভিটামিন কে<br>১৮. এসিড ও ক্ষারের বিক্রয়ায় ...উৎপন্ন হয়।<br>ক) লবণ<br>খ) পানি<br>গ) লবণ ও পানি<br>ঘ) কোনটি নয়<br>১৯. বিদ্যুৎ আবিষ্কারের সঙ্গে কোন শিল্পবিপ্লবের সম্পর্ক রয়েছে?<br>ক) ১ম শিল্পবিপ্লব<br>খ) ২য় শিল্পবিপ্লব<br>গ) ৩য় শিল্পবিপ্লব<br>ঘ) ৪র্থ শিল্পবিপ্লব<br>২০. ১ মিটারে কত ইঞ্চি?<br>ক) ৩৭.৩৯ ইঞ্চি<br>খ) ৩৯.৩৭ ইঞ্চি<br>গ) ৩৯.৫৭ ইঞ্চি<br>ঘ) ৩৬.৩৭ ইঞ্চি</p><p>উত্তর:<br>১(খ) ২(ক) ৩(গ) ৪(ঘ) ৫(ঘ) ৬(ক) ৭(গ) ৮(ক) ৯(ক) ১০(খ) ১১(খ) ১২(ক)  ১৩(ঘ) ১৪ (ঘ) ১৫(ক) ১৬(গ) ১৭(ঘ) ১৮(গ) ১৯(খ) ২০(খ)</p></div></div></div></body></html>"
        },
        {
            "title": "জুনিয়র বৃত্তি পরীক্ষা শুরু আজ, শিক্ষার্থীদের যেসব নির্দেশনা মানতে হবে | প্রথম আলো",
            "time": "2025-12-28T02:33:19",
            "imgUrl": "https://media.prothomalo.com/prothomalo-bangla%2F2025-09-02%2Fy383vkvy%2F161.jpg?rect=0%2C0%2C740%2C389&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>৪.<br>পরীক্ষার্থীরা নিজ নিজ উত্তরপত্রের ওএমআর ফরমে বলপেন দিয়ে তার পরীক্ষার রোল নম্বর, রেজিস্ট্রেশন নম্বর, বিষয় কোড ইত্যাদি যথাযথভাবে লিখে বৃত্ত ভরাট করবে। কোনো অবস্থাতেই উত্তরপত্র ভাঁজ করা যাবে না।<br>৫.<br>কেন্দ্রসচিব ছাড়া অন্য কোনো ব্যক্তি বা পরীক্ষার্থী পরীক্ষার কেন্দ্রে মুঠোফোনসহ অন্য কোনো ইলেকট্রনিকস ডিভাইস সঙ্গে আনতে পারবে না।<br>৬.<br>পরীক্ষার্থীরা পরীক্ষায় বোর্ড কর্তৃক অনুমোদিত আটটি মডেলের ক্যালকুলেটর ব্যবহার করতে পারবে। মডেলগুলো হলো : এফএক্স ৮২ এমএস, এফএক্স ১০০ এমএস, এফএক্স ৫৭০ এমএস, এফএক্স ৯৯১ এমএস, এফএক্স ৯৯১ ইএক্স, এফএক্স ৯৯১ ইএস, এফএক্স ৯৯১ প্লাস এবং এফএক্স ৯৯১ সিডাব্লিউ (Fx-82MS, Fx-100MS, Fx-570MS, Fx-991MS, Fx-991Ex, Fx-991ES, Fx-991ES Plus ও Fx-991CW। এ ছাড়া সাধারণ (নন–সায়েন্টিফিক) ক্যালকুলেটর ব্যবহারের সুযোগ থাকবে। অনুমোদিত মডেলের বাইরে অন্য কোনো প্রোগ্রামেবল বা নিষিদ্ধ ক্যালকুলেটর ব্যবহার করা যাবে না।</p></div></div></div></body></html>"
        },
        {
            "title": "আয়কর রিটার্নে নগদ টাকা কত দেখাবেন | প্রথম আলো",
            "time": "2025-12-28T02:30:00",
            "imgUrl": "https://media.prothomalo.com/prothomalo-bangla%2F2025-11-20%2Fsov1kzrp%2F22825d5a_703d_444d_ae22_5919cc117974.jfif?rect=0%2C160%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>নগদ টাকা কত দেখাবেন</strong></p><p>জাতীয় রাজস্ব বোর্ডের (এনবিআর) আয়কর রিটার্নে দেওয়া তথ্য যেমন সম্পদ, দায় ও ব্যয় বিবরণীতে ৩০ জুন তারিখের ব্যালান্স বা স্থিতি দেখাতে হয়। তাই ৩০ জুন একজন করদাতার হাতে নগদ টাকা যা আছে, তা–ই লিখতে হবে।</p><p>আয়কর নথিতে নগদ কত দেখাবেন, এটি নির্ভর করে আয় ও জীবনযাত্রার ওপরে। সাধারণত পকেটে বা সংসার খরচ করার জন্য বাসায় সাধারণত নগদ টাকা হাতে রাখা হয়। বছর শেষে নগদ টাকাও থেকে যায়, সেটাই আয়কর রিটার্নে দেখানোর নিয়ম।</p><p>এখন আমরা সবাই কেনাকাটায় ক্রেডিট কার্ড, ডেবিট কার্ড ব্যবহার করি। এ ছাড়া বিকাশ, নগদের মতো মোবাইল ফোনে আর্থিক সেবা (এমএফএস) নিয়ে থাকি। তাই আমাদের নগদের খুব বেশি দরকার পড়ে না। যদি কোনো সময় নগদ টাকার পরিমাণ দরকার পড়ে তাহলে কার্ড দিয়ে বুথ থেকে তুলে নিই।</p></div></div></div></body></html>"
        },
        {
            "title": "লুকিয়ে লুকিয়ে প্রেম, ঘনিষ্ঠতা, অতঃপর... | প্রথম আলো",
            "time": "2025-12-28T02:30:00",
            "imgUrl": "https://media.prothomalo.com/prothomalo-bangla%2F2025-12-27%2F5cup3cwe%2F99b9e664-26e5-49af-bdd2-730e9104d2e2.jpg?rect=0%2C6%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শুরুতে একে কেবলই পেশাদার সম্পর্ক বলে উড়িয়ে দিলেও নেটিজেনদের নজর এড়ায়নি রাজের পারিবারিক কলহ। রাজ তখন স্ত্রী শ্যামলী দের সঙ্গে বিচ্ছেদের প্রক্রিয়ার মধ্য দিয়ে যাচ্ছিলেন। অন্যদিকে সামান্থা লড়ছিলেন বিরল রোগ মায়োসাইটিসের সঙ্গে। সেই কঠিন সময়ে রাজের সমর্থন সামান্থাকে মানসিকভাবে শক্তি জুগিয়েছিল। </p><p>দীর্ঘ লুকোচুরির পর ১ ডিসেম্বর তামিলনাড়ুর কোয়েম্বাটুরের ইশা যোগ সেন্টারে অত্যন্ত ঘরোয়া ও আধ্যাত্মিক আবহে তাঁরা বিয়ের পিঁড়িতে বসেন।</p><p><strong>নাগা চৈতন্য ও সবিতা ধুলিপালা</strong></p><p> সামান্থার সঙ্গে বিচ্ছেদের কয়েক মাসের মধ্যেই নাগা চৈতন্যের জীবনে আবির্ভাব ঘটে আরেক দক্ষিণি অভিনেত্রী সবিতা ধুলিপালার। টালিউডের এই ‘গোল্ডেন কাপল’ কেন আলাদা হলেন, তা নিয়ে যখন ভক্তরা বিমর্ষ, তখনই খবর রটে যে নাগা প্রতারণা করেছেন! ২০২২ সালে হায়দরাবাদে সবিতার সঙ্গে নাগাকে দেখা যাওয়ার পর থেকেই পরকীয়ার গুঞ্জন জোরালো হয়। </p><p>অনেকে অভিযোগ তোলেন, সবিতার কারণেই সামান্থার সঙ্গে নাগার সংসার ভেঙেছে। অভিনেতার একটি পুরোনো সাক্ষাৎকার এই আগুনে ঘি ঢালে, যেখানে তিনি একসঙ্গে দুজনের সঙ্গে প্রেম করার কথা স্বীকার করেছিলেন।</p></div></div></div></body></html>"
        },
        {
            "title": "জিবলি ট্রেন্ড থেকে সবচেয়ে পাতলা আইফোন | প্রথম আলো",
            "time": "2025-12-28T02:00:00",
            "imgUrl": "https://media.prothomalo.com/prothomalo-bangla%2F2025-12-27%2F5koao74u%2Ftrend.jpg?rect=0%2C68%2C960%2C504&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>১০. উইন্ডোজ ১০ অপারেটিং সিস্টেমের সহায়তা বন্ধ</strong></p><p>চলতি বছরের অক্টোবর থেকে উইন্ডোজ ১০ অপারেটিং সিস্টেমের জন্য আর কোনো সফটওয়্যার হালনাগাদ, নিরাপত্তাসংশোধনী বা কারিগরি সহায়তা বন্ধ করে মাইক্রোসফট। অবশ্য সফটওয়্যার হালনাগাদ, নিরাপত্তাসংশোধনী বা কারিগরি সহায়তা বন্ধ হলেও উইন্ডোজ ১০ কম্পিউটারে ব্যবহার করা যাবে, তবে বড় ধরনের ঝুঁকি তৈরি হবে। এ জন্য ব্যবহারকারীদের দ্রুত উইন্ডোজ ১১ অপারেটিং সিস্টেম ব্যবহারের পরামর্শও দেয় প্রতিষ্ঠানটি।</p><p><strong>১১. ট্রাম্পের সঙ্গে বিরোধের কারণে প্রশাসন থেকে সরে যান ইলন মাস্ক</strong></p><p>ক্ষমতায় আসার পর মাস্ককে সরকারি দক্ষতা বিভাগের প্রধান হিসেবে নিয়োগ দিয়েছিলেন ট্রাম্প। অবশ্য চলতি বছরের মে মাসে টেসলার প্রধান ইলন মাস্ক যুক্তরাষ্ট্রের সরকারি দক্ষতা বিভাগের (ডিওজিই) প্রধানের পদ থেকে সরে দাঁড়ান। এই বিভাগে তাঁর দায়িত্ব ছিল যুক্তরাষ্ট্রের সরকারি খরচ কমানো। যদিও বিশেষ সরকারি উপদেষ্টা হিসেবে তাঁর মেয়াদ প্রায় শেষের দিকে ছিল। গুঞ্জন রয়েছে, ট্রাম্প প্রশাসনের আলোচিত কর ও ব্যয়সংক্রান্ত বাজেট বিল নিয়ে মতবিরোধের কারণে পদ থেকে ইস্তফা দেন মাস্ক।</p><p><strong>১২. যুক্তরাষ্ট্রে টিকটক বন্ধ নিয়ে নাটকীয়তা</strong></p><p>যুক্তরাষ্ট্রে আইনি বাধ্যবাধকতায় নিষেধাজ্ঞা কার্যকর হওয়ায় চলতি বছরের জুনে দেশটিতে বন্ধ হয়ে যায় ভিডিওভিত্তিক সামাজিক যোগাযোগমাধ্যম টিকটক। এর ফলে যুক্তরাষ্ট্রের প্রায় ১৭ কোটি টিকটক ব্যবহারকারী ভোগান্তিতে পড়েন। এ নিয়ে আলোচনা-সমালোচনাও হয় ব্যাপক।</p><p>সূত্র: ইনডিপেনডেন্ট, রেস্টঅবওয়ার্ল্ড, টাইমনাউনিউজ, দ্য কনভারসেশন, ইউরোনিউজ ও প্রথম আলো</p></div></div></div></body></html>"
        },
        {
            "title": "কেমন আছেন আফগানিস্তানের নারীরা | প্রথম আলো",
            "time": "2025-12-28T02:00:00",
            "imgUrl": "https://media.prothomalo.com/prothomalo-bangla%2F2025-12-27%2F4u2lre2s%2FAfganistanprothomalo-3.jpg?rect=292%2C0%2C1865%2C979&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মাত্র কয়েক দিন বাকি। ডিসেম্বর মাস পেরোলে আর স্কুলে যেতে পারবে না ষষ্ঠ শ্রেণিতে পড়ুয়া আয়েশা। কারণ, আফগানিস্তানে এখন ষষ্ঠ শ্রেণির পর সাধারণ স্কুলে যাওয়ার অনুমতি নেই মেয়েদের। এ নিয়েই দুশ্চিন্তায় রয়েছেন মা শাকিনা আদিল। ধরা গলায় ৪৫ বছর বয়সী এই মা বললেন, ‘আয়েশা ভীষণ কষ্ট পাচ্ছে। ওর তিন ভাই স্কুলে যাবে। কিন্তু সে বসে থাকবে বাড়িতে।’</p><p>২০২১ সালে আফগানিস্তানে দ্বিতীয়বারের মতো ক্ষমতায় আসে তালেবান। সে বছরই ষষ্ঠ শ্রেণির পর মেয়েদের সাধারণ স্কুলে যাওয়ার ওপর নিষেধাজ্ঞা দেওয়া হয়। তারা যদি একান্তই চায়, তবে যেতে হবে মাদ্রাসায়—শুধু ধর্মীয় শিক্ষার জন্য। এত দিন তারা ভূগোল, বিজ্ঞান, ইংরেজি বা গণিত, যা কিছু পড়েছে, তা আর সামনে এগোবে না। আর বন্ধু বিচ্ছেদের বিষয়টি তো রয়েছেই।</p><p>আয়েশার সহপাঠীদের অনেকেই মাদ্রাসায় যাবে না, কেউ হয়তো বাড়ি থেকে পড়াশোনা করবে, কেউবা সুযোগ পেলে চলে যাবে বিদেশে—এমনটাই বলছিলেন শাকিনা। মেয়েকে নিয়ে পরিবারে তিনিই সবচেয়ে ‘নার্ভাস’ বলে জানালেন। শাকিনা বললেন, ‘ও তো শুধু কাঁদে আর জিজ্ঞাসা করে, “মা, আমার কী হবে?” উত্তরটা তো দিতে হবে আমাকেই।’</p></div></div></div></body></html>"
        },
        {
            "title": "সিলেটের জয় নিয়ে সংশয় ছিল না খালেদের, নোয়াখালীর আক্ষেপ ‘পেনাল্টি’ | প্রথম আলো",
            "time": "2025-12-28T02:00:00",
            "imgUrl": "https://media.prothomalo.com/prothomalo-bangla%2F2025-12-27%2Flnme7n23%2FWhatsApp_Image_2025_12_27_at_10_34_45_PM.jpeg?rect=0%2C0%2C1143%2C600&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>একের পর এক নাটক হলো শেষ দিকে। ১৮তম ওভারে মেহেদী হাসান রানা হ্যাটট্রিক করলেন। আগের দুই ওভারেও উইকেট হারিয়েছিল সিলেট টাইটানস। তাতে ১১৭/৩ থেকে দেখতে না দেখতেই ৫ উইকেট হারিয়ে ১২৫/৮ দলটির স্কোর।</p><p>২ উইকেট হাতে থাকা স্বাগতিকদের সামনে ১২ বলে ১৯ রানের সমীকরণ। শেষ ওভারটা যখন শুরু হলো ৬ বলে ১৩ দরকার সিলেটের। শেষ ওভারে নোয়াখালী এক্সপ্রেস বল তুলে দেয় মিডিয়াম পেসার সাব্বির হোসেনের হাতে।</p><p>কিন্তু তাঁর ওভারে ১৩ রান নিয়ে শেষ বলে ১ উইকেট হাতে রেখে জিতেছে সিলেট। কীভাবে এটা সম্ভব হলো? সিলেট টাইটানসের প্রতিনিধি হয়ে ম্যাচের পর সংবাদ সম্মেলনে আসা খালেদ আহমেদ জানান, অঙ্কটা নাকি তাদের করাই ছিল।</p></div></div></div></body></html>"
        },
        {
            "title": "সেই সাঁওতাল পাড়ার গর্ব এখন রাফায়েল | প্রথম আলো",
            "time": "2025-12-28T02:00:00",
            "imgUrl": "https://media.prothomalo.com/prothomalo-bangla%2F2025-12-27%2Fh0zdy5yh%2FAS3009.JPG?rect=0%2C0%2C1207%2C634&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মা মাকলু হেমব্রম অনেক অভিনন্দন পেয়েছেন পাড়ার মানুষের কাছ থেকে। এখনো তিনি থাকেন মাটির ঘরে। বাড়িতে একটি টিভি নেই আজও। রাফায়েলের ইচ্ছা, শিগগিরই টিভি কিনবেন। তাঁর সঙ্গে কথা হচ্ছিল বড়দিনের কিছু দিন আগে। জানালেন, টুর্নামেন্টে পাওয়া ২০ হাজার টাকার অর্থ পুরস্কার মা আর পরিবারের সদস্যদের বড়দিনের উপহার কেনার জন্য পাঠাবেন। ক্লাবের খেলা থাকায় নিজে যেতে পারবেন না বাড়িতে।</p><p>২০২১ সালে উচ্চমাধ্যমিক পাস করে পড়াশোনা বাদ দেন রাফায়েল। এলাকার এক বড় ভাইয়ের পরামর্শে গণ বিশ্ববিদ্যালয়ে খেলোয়াড় কোটায় ভর্তি হন গত বছর, সমাজবিজ্ঞান বিভাগে। গণ বিশ্ববিদ্যালয়ে ফুটবলার হিসেবে আজ রাফায়েল আলোকিত। আগে গ্রামে অনেকে বলত, ‘ফুটবল খেললে কী হবে, শেষে কৃষিকাজই করতে হবে।’ এখন সেই সম্প্রদায়ই তাঁকে নিয়ে গর্ব করে। পাশের পাথরঘাটা গ্রামের শান্ত টুডু, টেমা গ্রামের শিবলাল টুডুও উঠে এসেছেন দেশের শীর্ষ ফুটবলে। তিন টুডুই গত মৌসুমে দেশের শীর্ষ লিগে খেলেছেন ফকিরেরপুল ইয়াংমেনসে। শান্ত, শিবলালও কৃষক পরিবারের ছেলে।</p><p>পরিশ্রম আর ভাগ্য রাফায়েলকে ধানখেত থেকে ঢাকা মোহামেডান পর্যন্ত নিয়ে এসেছে। একদিন লাল-সবুজ জার্সি পরার স্বপ্ন দেখছেন তিনি। বললেন, ‘জাতীয় দলে খেলার সুযোগের অপেক্ষায় আছি। বাংলাদেশ জাতীয় দলে অনেক দিন ধরে নাম্বার নাইন নেই। আমি চাই, সেই অভাব পূরণ করতে।’</p></div></div></div></body></html>"
        }
    ]
}