{
    "source": "প্রথম আলো",
    "articles": [
        {
            "title": "খাগড়াছড়িতে শিশুকে ধর্ষণের অভিযোগে চা-দোকানি গ্রেপ্তার | প্রথম আলো",
            "time": "2025-07-23T03:37:49",
            "imgUrl": "https://media.prothomalo.com/prothomalo-bangla%2F2025-07-17%2F5w9jo65p%2Fprothomalo-bangla2025-04-23knast9f6arrest-logo.avif?rect=0%2C0%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জানতে চাইলে রামগড় থানার ভারপ্রাপ্ত কর্মকর্তা (ওসি) মোহাম্মদ মঈন উদ্দীন প্রথম আলোকে বলেন, শিশুটির বাবা বাদী হয়ে একটি মামলা করেছেন। অভিযুক্ত ব্যক্তিকে গ্রেপ্তার করা হয়েছে। প্রাথমিক জিজ্ঞাসাবাদে তিনি ধর্ষণের বিষয়টি স্বীকার করেছেন। আজ বুধবার গ্রেপ্তার ব্যক্তিকে আদালতে নেওয়া হবে।</p><p>পুলিশ জানায়, শিশুটিকে উপজেলা স্বাস্থ্য কমপ্লেক্সে প্রাথমিক চিকিৎসা দেওয়া হয়। জানতে চাইলে উপজেলা স্বাস্থ্য কমপ্লেক্সের স্বাস্থ্য কর্মকর্তা রোকসানা আক্তার বলেন, ‘শিশুটির অবস্থা গুরুতর। প্রাথমিক চিকিৎসা দেওয়ার পর উন্নত চিকিৎসার জন্য তাকে রাতে চট্টগ্রাম মেডিকেল কলেজ হাসপাতালে পাঠানো হয়েছে।’</p></div></div></div></body></html>"
        },
        {
            "title": "রূপকথার গল্প লিখে টানা দ্বিতীয় শিরোপার দুয়ারে ইংল্যান্ড | প্রথম আলো",
            "time": "2025-07-23T03:32:38",
            "imgUrl": "https://media.prothomalo.com/prothomalo-bangla%2F2025-07-23%2Fbzxqrcbg%2FFBL-WOMEN-EURO-2025-MATCH29-ENG-ITA-213318.jpg?rect=0%2C0%2C4863%2C2553&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অবিশ্বাস্য!</p><p>মেয়েদের ইউরোর প্রথম সেমিফাইনালে গতকাল রাতে যা হয়েছে, তা অবিশ্বাস্যই বটে। সুইজারল্যান্ডের জেনেভায় বারবারা বোনেনসার করা গোলে যোগ করা সময়ের ৫ মিনিট পর্যন্তও এগিয়ে ছিল ইতালি। তখন মনে হচ্ছিল, ইংল্যান্ডের টানা দ্বিতীয়বার ইউরোপ জয়ের স্বপ্ন বোধহয় আর পূরণ হওয়ার নয়। কিন্তু এরপরই ভোজবাজির মতো বদলে যায় সব।</p><p>যোগ করা সময়ের ৬ মিনিটে গোল করেন বদলি মিশেল আগিয়েমাং। শেষ মুহূর্তের এই গোলেই সমতা ফিরিয়ে ম্যাচ অতিরিক্ত সময়ে নিয়ে যায় ইংল্যান্ড। এরপর অতিরিক্ত সময়েও দেখা মেলে চমকের। ম্যাচটা যখন টাইব্রেকারে যাওয়ার অপেক্ষায়, তখনই ম্যাচের ১১৯ মিনিটে আরেক বদলি খেলোয়াড় ক্লোয়ি কেলির গোল হৃদয় ভাঙে ইতালির। ম্যাচের বেশিরভাগ সময় এগিয়ে থেকেও শেষ পর্যন্ত হেরে বিদায় নিতে হয় ইতালিয়ানদের।</p></div></div></div></body></html>"
        },
        {
            "title": "মানুষের হাতে এখন নগদ টাকা বাড়ছে | প্রথম আলো",
            "time": "2025-07-23T03:30:00",
            "imgUrl": "https://media.prothomalo.com/prothomalo-bangla%2F2024-05%2F3a06aba5-a18e-498a-9a4e-222ec4ff3187%2F_SY_9476.JPG?rect=0%2C23%2C1179%2C619&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশ ব্যাংকের তথ্য পর্যালোচনায় দেখা যায়, গত বছরের ৫ আগস্ট আওয়ামী লীগ সরকারের পতনের আগপর্যন্ত ব্যাংক থেকে মানুষের হাতে নগদ টাকা ধারাবাহিকভাবে বাড়ছিল। কারণ, তখন কয়েকটি ব্যাংক থেকে ব্যাপক অনিয়মের মাধ্যমে টাকা বের করে নিয়েছিলেন আওয়ামী লীগ-সমর্থিত ব্যবসায়ীরা। এর মধ্যে অন্যতম ছিল তৎকালীন প্রধানমন্ত্রী শেখ হাসিনার ঘনিষ্ঠ এস আলম গ্রুপ। এ জন্য সংকট মোকাবিলায় বাংলাদেশ ব্যাংক টাকা ছাপিয়ে এই গ্রুপের মালিকানাধীন ব্যাংকগুলোকে দেয়। এতে মূল্যস্ফীতি বাড়তে থাকে। সরকার বদলের পর মূল্যস্ফীতির লাগাম টানতে নানা পদক্ষেপ নেওয়া হয়। তাতে মূল্যস্ফীতি কিছুটা কমে।</p><p>বাংলাদেশ ব্যাংকের প্রতিবেদন অনুযায়ী, গত বছরের আগস্টে মানুষের হাতে নগদ টাকা ছিল ২ লাখ ৯৯ হাজার কোটি টাকা, যা সেপ্টেম্বরে কমে হয় ২ লাখ ৮৩ হাজার ৫৫৩ কোটি ৪ লাখ। অক্টোবরে তা আরও কমে ২ লাখ ৭৭ হাজার ৮১০ কোটি টাকায় এবং নভেম্বরে ২ লাখ ৭৭ হাজার ৪৫৬ কোটি টাকায় নামে। ডিসেম্বরে আরও কমে তা হয় ২ লাখ ৭৬ হাজার ৩৭১ কোটি টাকা।</p></div></div></div></body></html>"
        },
        {
            "title": "শোকে স্তব্ধ উত্তরা, ঘরে ঘরে বেদনা | প্রথম আলো",
            "time": "2025-07-23T03:29:50",
            "imgUrl": "https://media.prothomalo.com/prothomalo-bangla%2F2025-07-21%2Fqsgqbn1e%2FWhatsApp-Image-2025-07-21-at-18.22.38.jpeg?rect=0%2C113%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দিয়াবাড়ি থেকে পশ্চিমে নয়ানগর এলাকা থেকে গৃহবধূ ঈশিতা জাহান গতকাল বিকেলে মাইলস্টোন কলেজের সামনে এসেছিলেন পরিস্থিতি দেখতে। তাঁর এক ভাগনি এই স্কুলে পড়ে। সে ভালো আছে। তিনি জানালেন, উত্তরার পার্শ্ববর্তী দিয়াবাড়ি, নয়ানগর, রানাভোলা, পুরান কালিয়া, শুকুরভাঙ্গা, ধরেঙ্গার টেক, দলিপাড়া, খালপাড়—এসব এলাকায় বসবাসকারীদের সন্তানেরা অধিকাংশই মাইলস্টোন স্কুল অ্যান্ড কলেজে পড়ে। সে কারণে কারও নিজের সন্তান এই স্কুলে না পড়লেও হয়তো প্রতিবেশী বা আত্মীয়ের ছেলেমেয়েরা পড়ে। তাঁদের শোক–দুঃখে অন্যরাও সহমর্মী হয়েছেন।</p><p>কথা হলো উত্তরার ৯ নম্বর সেক্টরের জামে মসজিদের ইমাম কেফায়েত উল্লাহর সঙ্গে। বিষণ্ন কণ্ঠে তিনি বললেন, ‘উত্তরার সব মসজিদে জোহর নামাজের পর বিশেষ দোয়াখায়ের হয়েছে। দুর্ঘটনায় কার সন্তান আছে আর কার সন্তান নেই, সে কথা কেউ ভাবেনি। সবাই মাসুম বাচ্চা। তারা তো আমাদেরই সন্তান। তাই ঘরে ঘরে কান্নাকাটি। মোনাজাতের সময় মানুষ অঝোরে কান্নাকাটি করে দোয়া করেছেন।’</p></div></div></div></body></html>"
        },
        {
            "title": "জাপানের সঙ্গে ‘ইতিহাসের সবচেয়ে বড়’ বাণিজ্য চুক্তি সই ট্রাম্পের, বসালেন ১৫ শতাংশ শুল্ক | প্রথম আলো",
            "time": "2025-07-23T03:28:10",
            "imgUrl": "https://media.prothomalo.com/prothomalo-bangla%2F2025-07-23%2F830edtii%2Ftrump-japan-01.avif?rect=0%2C6%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>‘এখানে (হোয়াইট হাউসে) তাদের শীর্ষ ব্যক্তিরা ছিলেন। আমরা এটা (চুক্তি) নিয়ে দীর্ঘ সময় কঠোর পরিশ্রম করেছি। এটা সবার জন্যই একটি দারুণ চুক্তি। আমি সব সময় বলি, এটা সবার জন্যই দুর্দান্ত হতে হবে। এটা দারুণ একটি চুক্তি’, বলেন ট্রাম্প।</p><p>ওয়াশিংটনের সঙ্গে এ চুক্তি নিয়ে দর–কষাকষিতে টোকিওর পক্ষ থেকে মুখ্য আলোচক ছিলেন রয়োসেই আকাজাওয়া। গতকাল ফেসবুকে পোস্ট দিয়ে আকাজাওয়া জানান, তিনি হোয়াইট হাউস সফর করেছেন। হ্যাশট্যাগে লিখেছেন, ‘অভিযান সমাপ্ত’।</p><p>বিবিসির পক্ষ থেকে বাণিজ্য চুক্তি নিয়ে বিস্তারিত জানতে ওয়াশিংটনে জাপান দূতাবাসের সঙ্গে যোগাযোগ করা হয়েছে। এখনো কিছু জানানো হয়নি।</p></div></div></div></body></html>"
        },
        {
            "title": "সংকটকে সংহতি নিয়ে মোকাবিলা করতে হবে: তারেক রহমান | প্রথম আলো",
            "time": "2025-07-23T03:23:24",
            "imgUrl": "https://media.prothomalo.com/prothomalo-bangla%2F2025-07-23%2Fvx43vuaa%2FTarique-Rahman.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নিষিদ্ধঘোষিত ছাত্র রাজনৈতিক সংগঠনের কিছু সদস্যকে নিয়ে জনতা ও পুলিশের মধ্যে উত্তেজনা সৃষ্টিসহ সহিংসতা উসকে দেওয়ার উদ্বেগজনক খবর পাওয়া যাচ্ছে বলে বিবৃতিতে উল্লেখ করেন তারেক রহমান। তিনি বলেন, ‘এসব গোষ্ঠীকে অনুরোধ করব, বাংলাদেশের ইতিহাসের এমন একটি শোকাবহ মুহূর্তকে নিজেদের স্বার্থে কাজে লাগানোর চেষ্টা থেকে বিরত থাকুন।’</p><p>এর পরিবর্তে জাতি হিসেবে ঐক্যবদ্ধ হওয়ার, সহানুভূতি ও একতা প্রদর্শনের দিকে সবার মনোযোগ দেওয়া উচিত বলে মন্তব্য করেন বিএনপির ভারপ্রাপ্ত চেয়ারম্যান। তিনি বলেন, ‘আমাদের শক্তি ব্যয় হোক—নিখোঁজ প্রিয়জনদের খুঁজে বের করা, নিহতদের সঠিকভাবে হিসাব করা, আহতদের সর্বোত্তম চিকিৎসা নিশ্চিত করা এবং বিমান দুর্ঘটনার মূল কারণ নির্ধারণে কর্তৃপক্ষকে সুষ্ঠু তদন্তের সুযোগ করে দেওয়ার কাজে।’</p></div></div></div></body></html>"
        },
        {
            "title": "আমরা জবাব চাই | প্রথম আলো",
            "time": "2025-07-23T03:16:23",
            "imgUrl": "https://media.prothomalo.com/prothomalo-bangla%2F2025-07-22%2F9nnsz99m%2FUntitled-2.jpg?rect=0%2C49%2C555%2C291&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজধানীর উত্তরায় মাইলস্টোন স্কুল অ্যান্ড কলেজে যুদ্ধবিমান বিধ্বস্ত হওয়ার ঘটনায় হতাহতদের বেশির ভাগই শিশু, যারা স্কুলে পড়তে গিয়েছিল। এ ঘটনায় পুরো জাতি ব্যথিত। আমাদের সন্তানদের এমন মৃত্যুও দেখতে হলো।</p><p>এ ঘটনায় প্রথম প্রশ্ন আসে যে এমন জনবহুল এলাকায় কেন যুদ্ধবিমান চালানোর প্রশিক্ষণ দেওয়া হচ্ছে। আমরা এর জবাব চাই। জনবহুল এলাকায় যেকোনো কাজ করতে গেলে একটি দায়িত্বশীল প্রতিষ্ঠানের চিন্তা করা উচিত, সম্ভাব্য পরিণতি কী কী হতে পারে। কারণ, বিমান প্রশিক্ষণের সময় দুর্ঘটনার আশঙ্কা থাকেই।</p><p>দ্বিতীয় প্রশ্ন হলো, বিমানবন্দরের রানওয়ের কাছে কেন একটি শিক্ষাপ্রতিষ্ঠানের অনুমোদন দেওয়া হয়েছে। নগর–পরিকল্পনাবিদেরা দীর্ঘদিন ধরে কোন এলাকায় কী কী থাকবে, নগরের পরিকল্পনা কী হবে, তা বলে আসছেন। সে অনুযায়ী কিছুই করা হয়নি। বলা হচ্ছে, এই শিক্ষাপ্রতিষ্ঠানটির ওপর দিয়ে নিয়মিত বিমান ওঠানামা করে। </p><p>দুর্ঘটনার আশঙ্কা থাকেই। এবার দুর্ঘটনা ঘটল। তাই এটাকে শুধু দুর্ঘটনা বলা ঠিক হবে না, এটা পরিকল্পনাহীনতা ও দায়িত্বহীনতার ফল।</p></div></div></div></body></html>"
        },
        {
            "title": "সরকারের ব্যর্থতা ও সমন্বয়হীনতার বড় দৃষ্টান্ত | প্রথম আলো",
            "time": "2025-07-23T03:15:00",
            "imgUrl": "https://media.prothomalo.com/prothomalo-bangla%2F2020-10%2F1d63e6da-a8a2-4b30-a01c-0443c6229cd7%2Feditorial_3.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজধানীর উত্তরায় মাইলস্টোন স্কুল ভবনে বিমান ভেঙে পড়ার ঘটনায় নিহতের সংখ্যা বাড়ছে। এটি আমাদের জাতীয় জীবনের বড় একটি ট্র্যাজেডির দিন হিসেবে চিহ্নিত হয়ে থাকবে। একসঙ্গে এত শিশুর (এ পর্যন্ত মৃত ৩২ জনের অধিকাংশই শিশু) মৃত্যু বাংলাদেশ খুব বেশি দেখেনি। এই ক্ষত অমোচনীয়, এই ক্ষতি অপূরণীয়। গতকাল মঙ্গলবার রাষ্ট্রীয়ভাবেও পালিত হয়েছে শোক। কিন্তু বিমান দুর্ঘটনা–পরবর্তী পরিস্থিতি সামাল দেওয়া এবং ব্যবস্থাপনার ক্ষেত্রে সরকার সমন্বয়হীনতা ও ব্যর্থতার যে নজির স্থাপন করেছে, সেটা এককথায় অগ্রহণযোগ্য।</p><p>মাইলস্টোন স্কুল ট্র্যাজেডিতে পুরো দেশ শোকে স্তব্ধ। শুরুতে সম্মিলিত যে উদ্ধার প্রচেষ্টা ও আহতদের রক্ত দিতে মানুষের স্বতঃস্ফূর্তভাবে এগিয়ে আসার দৃষ্টান্ত আমাদের সমাজে বহুদিন প্রেরণা হয়ে থাকবে। কিন্তু বড় কোনো দুর্ঘটনা সামাল দেওয়ার ক্ষেত্রে আমাদের জাতীয় সক্ষমতা ও ব্যবস্থাপনা যে কতটা ভঙ্গুর, সেটা আরেকবার চোখে আঙুল দিয়ে দেখিয়ে দিল বিমান দুর্ঘটনাটি। ঘটনার গুরুত্ব যথাযথভাবে উপলব্ধি করতে না পেরে উপদেষ্টাদের কেউ কেউ সিদ্ধান্ত নিতে গড়িমসি করায় পরিস্থিতি আরও নাজুক হয়েছে।</p><p>দুর্ভাগ্যজনকভাবে স্বাস্থ্য উপদেষ্টার দৃশ্যমান কোনো ভূমিকা প্রথম দিন দেখা যায়নি, যা সমালোচনার জন্ম দিয়েছে। চলমান উচ্চমাধ্যমিক পরীক্ষা পেছানোর সিদ্ধান্ত নিতে মাঝরাত গড়িয়ে যাওয়ায় শিক্ষা উপদেষ্টা ও শিক্ষাসচিবের বিরুদ্ধে যে ক্ষোভের জন্ম হয়, তা বিক্ষোভ পর্যন্ত গড়ায়। সচিবালয়ে বিক্ষোভের জেরে শিক্ষাসচিবকে প্রত্যাহার করে নেওয়া হয়। প্রধান উপদেষ্টার ফেসবুক পেজ থেকে অর্থ সহযোগিতার আহ্বান জানিয়ে পোস্ট দিয়ে সেটা সরিয়ে নেওয়া হয়। এটা একটা খারাপ নজির হিসেবে থেকে যাবে।</p></div></div></div></body></html>"
        },
        {
            "title": "বিপজ্জনক বাঁকের জন্য আর কত প্রাণ যাবে | প্রথম আলো",
            "time": "2025-07-23T03:02:11",
            "imgUrl": "https://media.prothomalo.com/prothomalo-bangla%2F2020-10%2F1029114c-37fd-4c36-a816-595983984828%2Feditorial_5.png?rect=0%2C10%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শাখারিয়া, ব্রিকফিল্ড, কেওয়াবুনিয়া, মহিষকাটা, চুনাখালী, আমড়াগাছিয়া খানকা, ডাক্তারবাড়ি, তুলাতলী, ছুরিকাটা, খুড়িয়ার খেয়াঘাট—এসব জায়গায় বিপজ্জনক বাঁকগুলোর অবস্থান। সরেজমিনে দেখা গেছে, অধিকাংশ বাঁকেই কোনো কার্যকর সংকেতচিহ্ন নেই। যেটুকু আছে, তা–ও অস্পষ্ট এবং দূর থেকে দেখা যায় না, এমনকি এক পাশ থেকে অন্য পাশও দেখা যায় না। বিশেষ করে রাতে চালকদের জন্য আরও বিপজ্জনক হয়ে ওঠে এসব বাঁক। চালকদের বক্তব্য অনুযায়ী, ৮০ থেকে ৯০ কিলোমিটার গতিতে চলা একটি গাড়ি হঠাৎ নিয়ন্ত্রণ করা এই ভয়ংকর বাঁকগুলোতে অসম্ভব।</p><p>২০২৪ সালে পায়রা ফিলিং স্টেশন ও ছুরিকাটা বাঁকে সড়ক ও জনপথ বিভাগ (সওজ) সংকেতবাতি স্থাপন করলেও তা কয়েক দিনের মধ্যে অকেজো হয়ে পড়ে এবং এরপর আর সংস্কার করা হয়নি। চালকেরা এ ধরনের বাঁকে কনভেক্স মিরর (উত্তল দর্পণ) স্থাপনের দাবি জানিয়েছেন, যাতে দূর থেকে বিপরীত দিক থেকে আসা যানবাহন দেখা যায় এবং দুর্ঘটনা এড়ানো সম্ভব হয়।</p></div></div></div></body></html>"
        },
        {
            "title": "কেন কিনবেন প্রাইজবন্ড, আছে কত পুরস্কার | প্রথম আলো",
            "time": "2025-07-23T03:00:00",
            "imgUrl": "https://media.prothomalo.com/prothomalo%2Fimport%2Fmedia%2F2020%2F01%2F06%2F4f7332124977c48e3211a1610e192a2f-5e12e115aec1a.jpg?rect=0%2C22%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>১০০ টাকার বিনিময়ে ৬ লাখ টাকার স্বপ্ন—কথাটি শুনলে মনে হতে পারে কোনো লটারি কোম্পানির বিজ্ঞাপন। তবে বিষয়টি আদতে তা নয়; বরং এটি বাংলাদেশ সরকারের অনুমোদিত সঞ্চয়পদ্ধতি বা প্রাইজবন্ড। প্রাইজবন্ড হলো বাংলাদেশের সরকার প্রবর্তিত এক ধরনের কাগুজে মুদ্রাপদ্ধতি। ১৯৭৪ সালে বাংলাদেশে প্রথম প্রাইজবন্ড চালু করা হয়।</p><p> প্রাইজবন্ড নাম শুনলেই ভেসে ওঠে ছোট কাগজের ছবি, যে কাগজ বছরের পর বছর আলমারির ভেতর পড়ে থাকে। এমনও হয়, এই কাগজ কখনো খুলে দেখা হয় না।</p><p> কিন্তু যারা মাঝেমধ্যে এই কাগজ নেড়েচেড়ে দেখেন বা বাংলাদেশ ব্যাংকের ওয়েবসাইট ঘাঁটেন, তাঁরা জানেন, এই কাগজের মাহাত্ম্য কী। তিন মাস অন্তর প্রাইজবন্ডের যে ড্র অনুষ্ঠিত হয়, তাতে অনেকেই পুরস্কার পেয়ে যান। পুরস্কারের সংখ্যা কম নয়। সর্বশেষ ৩০ এপ্রিল অনুষ্ঠিত প্রাইজবন্ডের ড্রতে ৩ হাজার ৭৭২টি পুরস্কার দেওয়া হয়েছে। ফলে পাঠক ভাবতেই পারেন, তিন মাস অন্তর যে ড্র অনুষ্ঠিত হয়, তাতে কারও ভাগ্যে কিছু লেগে যেতে পারে।</p><p> বছরে চারবার প্রাইজবন্ডের লটারির ড্র অনুষ্ঠিত হয়। এই ড্রয়ের তারিখ নির্ধারিত আছে। সেগুলো হচ্ছে ৩১ জানুয়ারি, ৩০ এপ্রিল, ৩১ জুলাই ও ৩১ অক্টোবর। ড্রর ফলাফল জাতীয় সঞ্চয় অধিদপ্তরের ওয়েবসাইটে পাওয়া যায়। এ ছাড়া অর্থ মন্ত্রণালয়ে এই লিংকে (<a target=\"_blank\" href=\"https://prizebond.ird.gov.bd/\" rel=\"nofollow\">https://prizebond. ird. gov. bd</a>/) প্রাইজবন্ডের নাম্বার ও সিরিজ দিয়ে অনুসন্ধান করার সুযোগ আছে, অর্থাৎ আপনি পেয়েছেন কি না, তা নাম্বার দিয়ে অনুসন্ধান করে জানতে পারবেন। ড্রয়ের তারিখের দুই মাস আগে গ্রাহক যেসব প্রাইজবন্ড কিনবেন, সেগুলোই কেবল নিকটবর্তী লটারির ড্রতে অন্তর্ভুক্ত হবে। অন্যগুলো হবে না। সে কারণে যে সময় পর্যন্ত প্রাইজবন্ড কিনলে লটারিতে অংশ নেওয়া যাবে, সেই সময় পর্যন্ত বিক্রি বাড়ে। আবার লটারিতে অংশগ্রহণের সময় শেষ হয়ে গেলেই বিক্রি কমে যায়।</p></div></div></div></body></html>"
        },
        {
            "title": "মিরপুর বলেই এমন বাংলাদেশ | প্রথম আলো",
            "time": "2025-07-23T02:49:12",
            "imgUrl": "https://media.prothomalo.com/prothomalo-bangla%2F2025-07-23%2Fmnu1wz46%2F4b620404-6108-4b25-a426-13a93b80d0df.jpeg?rect=0%2C0%2C3650%2C1916&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শিরোনামের কথাটা জাকের আলীর। হুবহু যদিও তিনি এটি বলেননি। কিন্তু ‘পরিস্থিতি’ যেমন, তেমন করেই নাকি এখন খেলার মন্ত্র বাংলাদেশের। ওই হিসেবে মিরপুরে তাঁদের খেলতে হচ্ছে ‘লো স্কোরিং’ ম্যাচ। </p><p>পাকিস্তানের বিপক্ষে সিরিজের প্রথম দুই ম্যাচ জিতে <a target=\"_blank\" href=\"https://www.prothomalo.com/sports/cricket/h6su1hua7y\">সিরিজ নিশ্চিত করেছে বাংলাদেশ</a>। তবে প্রথম ম্যাচের পর সংবাদ সম্মেলনে এসে পিচ নিয়ে অভিযোগ জানিয়ে গিয়েছিলেন পাকিস্তানের প্রধান কোচ মাইক হেসন।</p><p>ওই ম্যাচে ১১০ রানে অলআউট হয়ে যাওয়া দলটি কাল ১৩৪ রান তাড়া করতে নেমে অলআউট হয়েছে ১২৫ রানে। শেষের স্কোরটা দেখলে যদিও ভুল বার্তাই যেতে পারে— পাকিস্তান আসলে ১৫ রানেই হারিয়ে ফেলেছিল ৫ উইকেট। পরে ফাহিম আশরাফ, আব্বাস আফ্রিদি ও আহমেদ দানিয়েলের কল্যাণে সফরকারীরা এত দূর যেতে পারে।</p></div></div></div></body></html>"
        },
        {
            "title": "৪৮তম বিসিএসে তিন বদলি পরীক্ষার্থী শনাক্ত, ব্যবস্থা নিল পিএসসি | প্রথম আলো",
            "time": "2025-07-23T02:15:26",
            "imgUrl": "https://media.prothomalo.com/prothomalo-bangla%2F2023-03%2F279fc803-9427-4ff9-969c-3e4a80976903%2FWhatsApp_Image_2023_03_06_at_13_05_26.jpeg?rect=0%2C82%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সংবাদ বিজ্ঞপ্তিতে পিএসসি জানায়, পরীক্ষা চলাকালে খিলগাঁও মডেল কলেজ কেন্দ্রে দুজন এবং ঢাকা পলিটেকনিক ইনস্টিটিউট কেন্দ্রে একজন বদলি পরীক্ষার্থী শনাক্ত হয়েছে। মো. নাজমুল হাসান (রেজি. নম্বর ৪৮১৩০৫৮৭), পিতা মো. আকবর আলী, মাতা মোসাম্মৎ নাজমা বেগম, জেলা সিরাজগঞ্জের পরিবর্তে বদলি পরীক্ষার্থী মো. ফাহাদ মৃধা (বয়স ২৪), পিতা মো. রেফা মৃধা এবং মাতা তমা প্রামাণিক (রেজি. নম্বর ৪৮১৩০৪৭৫), পিতা প্রবীণ কুমার প্রামাণিক, মাতা নন্দিতা সরকার, জেলা নাটোরের পরিবর্তে বদলি পরীক্ষার্থী জেসমিন আক্তার, বয়স (২৮), পিতা মো. মোখলেছুর রহমান) এবং মো. লিটন শেখ (রেজি. নম্বর ৪৮১৩২৭৬০), পিতা মো. দেলখোশ আলী, মাতা ফরিদা ইয়াসমিন, জেলা সিরাজগঞ্জের পরিবর্তে বদলি পরীক্ষার্থী এনামুল হক (বয়স ২৫), পিতা গোলাম মোস্তফা, মুরাদনগর, কুমিল্লা। তাঁদের প্রত্যেককে এক মাস করে কারাগারে দেওয়া হয়।</p></div></div></div></body></html>"
        },
        {
            "title": "বিল গেটস বৃত্তি, সুযোগ ৩০০ শতাধিক শিক্ষার্থীর | প্রথম আলো",
            "time": "2025-07-23T02:15:06",
            "imgUrl": "https://media.prothomalo.com/prothomalo-bangla%2F2025-07-22%2F8egzs19v%2F155.png?rect=0%2C11%2C557%2C292&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-16%2Fv0ggc2ni%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>বৃত্তির সুযোগ–সুবিধা</strong></p><p>গেটস স্কলারশিপের জন্য নির্বাচিত শিক্ষার্থীদের স্নাতক ডিগ্রি অর্জনে সম্পূর্ণ টিউশন ফি দেয়। এ ছাড়া আবাসনব্যবস্থা, বইয়ের জন্য ভাতা ও পরিবহনের ভাতাও মেলে।</p><p>আবেদনের যোগ্যতা</p><p>* আবেদনকারী প্রার্থীদের উচ্চমাধ্যমিকের সনদ থাকতে হবে।</p><p>* একাডেমিক স্কোর উচ্চ থাকতে হবে।</p><p>* নেতৃত্বের দক্ষতা থাকতে হবে।</p><p>* বৃত্তির নীতিমালা অনুযায়ী অন্য শর্ত পূরণ করতে হবে শিক্ষার্থীদের।</p><p><strong>আবেদনের পদ্ধতি</strong></p><p>আগ্রহী প্রার্থীদের অনলাইনে আবেদন করতে হবে। আবেদনের বিস্তারিত ও পদ্ধতি দেখতে <a target=\"_blank\" href=\"https://www.thegatesscholarship.org/scholarship\" rel=\"nofollow\">এখানে ক্লিক করুন</a>।</p><p>আবেদনের শেষ তারিখ: ১৫ সেপ্টেম্বর ২০২৫।</p></div></div></div></body></html>"
        },
        {
            "title": "এক সেঞ্চুরিতে তিন কিংবদন্তিকে পেছনে ফেলার সুযোগ রুটের | প্রথম আলো",
            "time": "2025-07-23T02:00:00",
            "imgUrl": "https://media.prothomalo.com/prothomalo-bangla%2F2025-07-11%2Fgshay4hr%2F2025-07-11T100735Z1433981895UP1EL7B0S4LE8RTRMADP3CRICKET-TEST-ENG-IND.JPG?rect=0%2C0%2C6000%2C3150&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তিনি এখন তালিকায় পাঁচ নম্বরে। তবে পাঁচ থেকে জো রুট দুইয়ে চলে যাবেন খুব শিগগির, এতে কোনো সন্দেহ নেই। কোন তালিকার কথা বলা হচ্ছে, সেটা হয়তো সবাই বুঝে গেছেন। টেস্ট ইতিহাসে সবচেয়ে বেশি রান করা ব্যাটসম্যানদের তালিকা।</p><p>১৩২৫৯ রান নিয়ে এই তালিকায় আপাতত পাঁচ নম্বরে থাকা রুটের সামনে আছেন রাহুল দ্রাবিড় (১৩,২৮৮), জ্যাক ক্যালিস (১৩,২৮৯), রিকি পন্টিং (১৩,৩৭৮) ও শচীন টেন্ডুলকার (১৫,৯২১)। বুঝতেই পারছেন দ্রাবিড়, ক্যালিস ও পন্টিং একেবারে রুটের হাতের নাগালেই আছেন।</p></div></div></div></body></html>"
        },
        {
            "title": "জিকা, ডেঙ্গু ও চিকুনগুনিয়ার উচ্চ ঝুঁকিতে চট্টগ্রাম নগরের বাসিন্দারা | প্রথম আলো",
            "time": "2025-07-23T02:00:00",
            "imgUrl": "https://media.prothomalo.com/prothomalo-bangla%2F2023-08%2F232c9ff9-e9a5-466e-b97d-a70bcb4af931%2Fdengue_5.jpg?rect=0%2C16%2C860%2C452&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সিভিল সার্জন জাহাঙ্গীর আলম প্রতিবেদন প্রাপ্তির কথা স্বীকার করে বলেন, ‘গবেষণা প্রতিবেদন এবং সুপারিশ অনুযায়ী চিকুনগুনিয়া, জিকা ও ডেঙ্গু প্রতিরোধে কাজ করে যাব।’</p><p>১২ থেকে ১৮ জুলাই পর্যন্ত আইইডিসিআরের রোগতত্ত্ববিদ ডা. মো. ওমর কাইয়ুমের তত্ত্বাবধানে এই গবেষণা হয়। গবেষকেরা করপোরেশনের ৯, ১৩, ১৫, ২৬ ও ২৭ ওয়ার্ডের বিভিন্ন স্থানে এই কার্যক্রম চালান। বিভিন্ন স্থান থেকে মশার লার্ভা, রোগীর নমুনা সংগ্রহ করেন। এ ছাড়া বিভিন্ন হাসপাতাল ও রোগ নির্ণয়কেন্দ্র থেকেও তাঁরা তথ্য সংগ্রহ করেন।</p><p>গবেষণা প্রতিবেদনে বলা হয়, চট্টেশ্বরী সড়ক, ওআর নিজাম রোড, পাহাড়তলী, হালিশহর ও ঝাউতলা এলাকার ১২৮টি বাড়ি পরিদর্শন করা হয়। এর মধ্যে ৬২টি বাড়িতে এডিস মশার লার্ভা পাওয়া যায়। এই বাড়িগুলোতে ব্রেটিও ইনডেক্স পাওয়া যায় ৭৫। হাউস ইনডেক্স ৪৩ ও কনটেইনার ইনডেক্স পাওয়া যায় ৫১।</p></div></div></div></body></html>"
        },
        {
            "title": "বড় ট্রমার পর শিশু-কিশোরদের যেসব যত্ন নিতে হবে | প্রথম আলো",
            "time": "2025-07-23T02:00:00",
            "imgUrl": "https://media.prothomalo.com/prothomalo-bangla%2F2025-07-22%2F5jftunt8%2FOnline2.jpg?rect=0%2C406%2C5472%2C2873&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২১ জুলাই ২০২৫। বেলা ১টা বাজার কিছুক্ষণ পরই উত্তরার মাইলস্টোন স্কুল অ্যান্ড কলেজের একটি ভবনের শিক্ষার্থীদের ওপর আক্ষরিক অর্থেই যেন আকাশ ভেঙে পড়ে! দুর্ঘটনায় বিধ্বস্ত হয়ে স্কুল ভবনে ঢুকে পড়ে একটি প্রশিক্ষণ বিমান। দুর্ঘটনায় মঙ্গলবার বিকেল পর্যন্ত মারা গেছেন ৩১ জন, আহত হয়েছেন ১৬৫ জন। হতাহতের একটা বড় অংশই শিশু–কিশোর। অনেক শিশু শারীরিকভাবে আহত না হলেও তাদের দেখতে হয়েছে সহপাঠীদের নিথর পোড়া দেহ, শুনতে হয়েছে তাদের আর্তচিৎকার।</p><p>সামনাসামনি যে কিছুই দেখেনি, হয়তো ওই দিন সে স্কুলেই যায়নি, সেই শিশুও কিন্তু আজ শোকে স্তব্ধ। তার অনেক সহপাঠী আর কোনো দিন তার সঙ্গে এক ক্লাসে বসবে না। কেবল উত্তরা মাইলস্টোন স্কুল ও কলেজের শিশুরাই নয়, সংবাদমাধ্যমে এই দুর্ঘটনার খবর আর চিত্র দেখে বড়দের পাশাপাশি দেশের প্রায় সব শিশু–কিশোর শোকে বিহ্বল। এই ট্রমা প্রত্যক্ষ করার কারণে তাদের মনে তৈরি হয়েছে গভীর মানসিক চাপ।</p><p>বড় ধরনের দুর্ঘটনা প্রত্যক্ষ করলে সবার মনেই বিরূপ প্রভাব পড়ে। শিশুদের ক্ষেত্রে এ ধরনের মানসিক আঘাতের প্রভাব অনেক দীর্ঘস্থায়ী ও ক্ষতিকর হয়। অনাকাঙ্ক্ষিত ট্রমায় শিশুদের মধ্যে দেখা দিতে পারে তীব্র মানসিক চাপ (অ্যাকিউট স্ট্রেস), কনভার্সন ডিজঅর্ডার, সাময়িক উন্মাদনা (ব্রিফ সাইকোসিস), আতঙ্ক (প্যানিক অ্যাটাক), দুশ্চিন্তা (অ্যাংজাইটি), অস্বাভাবিক শোকার্ত ভাব ইত্যাদি। দুই সপ্তাহ পর থেকে কয়েক মাসের মধ্যে দেখা দিতে পারে আঘাতপরবর্তী মানসিক চাপ (পোস্ট ট্রমাটিক স্ট্রেস ডিজঅর্ডার), বিষণ্নতা ইত্যাদি।</p></div></div></div></body></html>"
        },
        {
            "title": "শাকিব-মিমির ‘দুষ্টু কোকিল’ রেকর্ড গড়ল, ৫০ কোটি পার | প্রথম আলো",
            "time": "2025-07-23T02:00:00",
            "imgUrl": "https://media.prothomalo.com/prothomalo-bangla%2F2024-06%2F43c1b3c9-847c-4a12-a465-3fc90598abe7%2F448911712_885881860233708_7901722390268959913_n.jpg?rect=0%2C0%2C880%2C462&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত বছর পবিত্র ঈদুল আজহায় মুক্তি পায় রায়হান রাফীর তুফান। সে বছরের ২০ জুন অফিশিয়ালি দুটি ইউটিউব চ্যানেলে মুক্তি পায় এ ছবির গান ‘দুষ্টু কোকিল’। গানটির চিত্রায়ণে দেখা যায়, একটি পানশালায় এই গানে পারফর্ম করছেন মিমি চক্রবর্তী, তাঁকে দেখেই প্রেমে পড়ে যান নায়ক শাকিব খান।</p><p>গানটি ৫০ কোটি ভিউর মাইলফলক ছোঁয়ায় উচ্ছ্বসিত আকাশ সেন। কলকাতা থেকে হোয়াটসঅ্যাপে প্রথম আলোকে জানান, এত কম সময়ে এত মানুষের ভালোবাসা, যেকোনো সংগীতশিল্পীর জন্যই অনেক বড় পাওয়া। আকাশ সেন বলেন, ‘দেখুন, একদিন আমি থাকব না। গানটা থাকবে। এত মানুষের ভালোবাসার উত্তর দেওয়ার ভাষা আমার নেই। গানটি শুধু বাংলাদেশে নয়, কলকাতাসহ ভারতের অন্যান্য রাজ্যের মানুষও পছন্দ করেছেন। এমনকি ব্যাংকক থেকেও বন্ধুরা কল করে জানিয়েছেন, সেখানকার নানান পার্টিতে এ গান বেজেছে। এর চেয়ে বড় পাওয়া আর কী হতে পারে।’</p></div></div></div></body></html>"
        },
        {
            "title": "ট্রাম্পের আমেরিকা এখন এক বারুদের বাক্স | প্রথম আলো",
            "time": "2025-07-23T02:00:00",
            "imgUrl": "https://media.prothomalo.com/prothomalo-bangla%2F2025-07-22%2F028c20qu%2Ftrumpreuters-2.jpg?rect=0%2C42%2C860%2C452&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>উভয় দলই এই বিভক্তির জন্য দায়ী হলেও ট্রাম্প এই বিভাজনের প্রধান চালক। তাঁর ২০২৪ সালের প্রচারণা ছিল প্রতিশোধের ওপর ভিত্তি করে যেখানে অভিবাসী ও বামপন্থী লোকদের শত্রু বানানো হয়েছে।</p><p>চতুর্থ কারণ হলো, রাজনৈতিক অস্থিরতা ও গণতান্ত্রিক প্রতিষ্ঠান দুর্বল হওয়া। রাজনৈতিক সহিংসতার ঝুঁকি তখনই বেশি হয়, যখন নির্বাচন নিয়ে সন্দেহ ছড়ায় এবং গণতান্ত্রিক প্রতিষ্ঠানগুলো দুর্বল হয়। এ দুই অবস্থাই ২০২১ সালের বিদ্রোহের আগে ছিল এবং এখনো তা রয়েছে।</p><p>ট্রাম্প এখন আবার প্রেসিডেন্ট হয়ে নির্বাহী ক্ষমতা এককভাবে কুক্ষিগত করতে চান। তিনি বিচার বিভাগের স্বাধীনতা, নাগরিক সমাজ, শিক্ষাক্ষেত্র, সরকারি সেবা প্রশাসন, গণমাধ্যম এবং এমনকি মৌলিক নাগরিক অধিকার পর্যন্ত খর্ব করতে চাইছেন।</p><p>এ পরিস্থিতিতে বলা যায়, আজকের আমেরিকা যেন এক বিস্ফোরক বারুদের স্তূপ। পরবর্তী হামলা কোথায় ও কখন হবে, তা কেউ জানে না।</p><p>স্বত্ব: প্রজেক্ট সিন্ডিকেট, অনুবাদ: সারফুদ্দিন আহমেদ</p></div></div></div></body></html>"
        }
    ]
}