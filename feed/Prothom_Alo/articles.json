{
    "source": "প্রথম আলো",
    "articles": [
        {
            "title": "শিশুর মস্তিষ্কের বিকাশে সেরা ৮ খাবার | প্রথম আলো",
            "time": "2025-12-18T08:26:56",
            "imgUrl": "https://media.prothomalo.com/prothomalo-bangla%2F2025-12-18%2Fb12m6eia%2Fprothomalo-bangla2021-0612a74051-ca7d-4121-ae85-309aa1b4fd26210118khaledSarker0023.webp?rect=0%2C144%2C1536%2C806&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অন্যদিকে চালের মধ্যে ওই লাইসিন নামক অ্যামিনো অ্যাসিড বেশি থাকে। আমরা যখন চাল আর ডাল একসঙ্গে রাঁধি, তখন চালের অধিক অ্যামিনো অ্যাসিড ভারসাম্য আনে।</p><p>হাতের কাছে আলু, গাজর, মটরশুঁটি, ফুলকপি, ব্রকলি, শিম, টমেটো, বাঁধাকপি, পালংশাক—সবই একটু একটু করে দিয়ে দিতে পারেন খিচুড়িতে। তাতে সেই খাবার শিশুর জন্য হয়ে উঠবে সুপারফুড।</p><p><sup>সূত্র: হার্ভার্ড হেলথ</sup></p></div></div></div></body></html>"
        },
        {
            "title": "জামালপুরে কৃষক লীগের দুই নেতা যোগ দিলেন বিএনপিতে, দলের একাংশের বিক্ষোভ | প্রথম আলো",
            "time": "2025-12-18T08:24:01",
            "imgUrl": "https://media.prothomalo.com/prothomalo-bangla%2F2025-12-18%2Fll1mllkx%2FJamalpurDH056320251218Jamalpur-pic-4.jpg?rect=0%2C5%2C962%2C505&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এই ঘটনায় বিএনপির একাংশের মধ্যে অসন্তোষ দেখা দেয়। পরে শহরের বালিজুড়ী বাজার এলাকা থেকে বিক্ষোভ মিছিল বের করেন নেতা-কর্মীরা। মিছিলটি শহরের বিভিন্ন সড়ক প্রদক্ষিণ করে।</p><p>মাদারগঞ্জ উপজেলা যুবদলের সিনিয়র যুগ্ম আহ্বায়ক মোখলেসুর রহমান বলেন, ‘মাদারগঞ্জে আওয়ামী লীগ ও সহযোগী নেতা-কর্মীদের অত্যাচার-নির্যাতনে এক দিন ঘরে থাকতে পারিনি। যাদের বিরুদ্ধে ১৭ বছর জীবন বাজি রেখে আন্দোলন-সংগ্রাম করেছি, তারা এখন দলের মধ্যে ভিড়ছে। সেটা আমাদের সিনিয়র নেতাদের হাত ধরে। আওয়ামী লীগের দোসর ওই দুজনের যোগদানের খবরে নেতা-কর্মীরা চরমভাবে ক্ষুব্ধ হয়েছেন। ক্ষুব্ধ নেতা-কর্মীরা যোগদানের প্রতিবাদে শহরে বিক্ষোভ মিছিলও করেছেন।’</p><p>উপজেলা বিএনপির সভাপতি মঞ্জুর কাদের খান প্রথম আলোকে বলেন, ‘তাঁরা দুজন বিএনপির সঙ্গেই ছিলেন। মাঝখানে বিভিন্ন চাপে পড়ে আওয়ামী লীগে গিয়েছিলেন। গতকাল আমি পার্টি অফিসে বসে ছিলাম। তখন তাঁরা দুজন এসে বলছিলেন—“আমরাও আপনার সঙ্গেই কাজ করেছি। এখন আবারও আপনার সঙ্গে কাজ করতে চাই।” তখন আমি তাঁদের আনুষ্ঠানিকভাবে নিয়েছি। ঘটনা এটাই। তাঁরা তো বিএনপিই করতেন।’</p></div></div></div></body></html>"
        },
        {
            "title": "৬০ পেরিয়ে জীবনের সহজ সমীকরণ জানালেন ব্র্যাড পিট | প্রথম আলো",
            "time": "2025-12-18T08:15:00",
            "imgUrl": "https://media.prothomalo.com/prothomalo-bangla%2F2025-12-18%2Fzd9hj0be%2F61e635c5_21ff_46fe_88d4_5a88379d41b6.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রায় চার দশকের ক্যারিয়ার তবু পর্দায় ব্র্যাড পিট–জাদু এখনও ভোলার নয়। চলতি বছরও তিনি নিজেকে নতুন করে প্রমাণ করেছেন ‘এফ ওয়ান’ সিনেমা দিয়ে। আজ ১৮ ডিসেম্বর, এই হলিউড তারকার জন্মদিন। চলতি বছর নিজের বয়স, ক্যারিয়ারসহ নানা প্রসঙ্গে কথা বলেছেন অভিনেতা। জন্মদিন উপলক্ষে জেনে নেওয়া যাক সেসব কথার চুম্বক অংশ।</p><p><strong>সংযত<br></strong>  বয়স ৬০ পেরিয়েছে, ক্যারিয়ারও কম সময়ের নয়—দীর্ঘ এই সময়ে কতটা বদলেছেন ব্র্যাড পিট? সম্প্রতি জিকিউকে দেওয়া এক সাক্ষাৎকারে তিনি বলেছিলেন, জীবনের এই অধ্যায়ে এসে নিজেকে তিনি ‘সংযত’ ও ‘নিরাপদ’ অনুভব করছেন।<br> সাক্ষাৎকারে ব্র্যাড পিটকে জিজ্ঞাসা করা হয়, কীভাবে তিনি এই মানসিক অবস্থানে পৌঁছালেন। উত্তরে পিট বলেন, ‘ভুল যা–ই হোক না কেন, সেখান থেকে শেখাটাই আসল। এরপর সামনে এগিয়ে যেতে হয়। এই শেখার প্রক্রিয়াই শেষ পর্যন্ত পরবর্তী সাফল্যের দিকে নিয়ে যায়।’</p></div></div></div></body></html>"
        },
        {
            "title": "গেরিলা | প্রথম আলো",
            "time": "2025-12-18T08:13:06",
            "imgUrl": "https://media.prothomalo.com/prothomalo-bangla%2F2025-12-18%2Fdnahsuf6%2FWhatsApp-Image-2025-12-18-at-12.26.30.jpeg?rect=0%2C227%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দেখতে কেমন তুমি? কী রকম পোশাকআশাক<br>পরে কর চলাফেরা? মাথায় আছে কি জটাজাল?<br>পেছনে দেখাতে পার জ্যোতিশ্চক্র সন্তের মতন?<br>টুপিতে পালক গুঁজে অথবা জবরজং, ঢোলা<br>পাজামা-কামিজ গায়ে মগডালে একা শিস দাও<br>পাখির মতোই কিংবা চা-খানায় বস ছায়াচ্ছন্ন?<br><br>দেখতে কেমন তুমি? অনেকেই প্রশ্ন করে, খোঁজে<br>কুলুজি তোমার আঁতিপাঁতি। তোমার সন্ধানে ঘোরে<br>ঝানু গুপ্তচর, সৈন্য, পাড়ায় পাড়ায়। তন্নতন্ন<br>করে খোঁজে প্রতি ঘর। পারলে নীলিমা চিরে বের<br>করত তোমাকে ওরা, দিত ডুব গহন পাতালে।<br>তুমি আর ভবিষ্যৎ যাচ্ছ হাত ধরে পরস্পর।<br><br>সর্বত্র তোমার পদধ্বনি শুনি, দুঃখ-তাড়ানিয়া:<br>তুমি তো আমার ভাই, হে নতুন, সন্তান আমার।</p></div></div></div></body></html>"
        },
        {
            "title": "ওবায়দুল, বাহাউদ্দিনসহ সাতজনের বিরুদ্ধে গ্রেপ্তারি পরোয়ানা জারি | প্রথম আলো",
            "time": "2025-12-18T08:05:59",
            "imgUrl": "https://media.prothomalo.com/prothomalo-bangla%2F2025-10-12%2Ft2iyowv2%2F1.avif?rect=0%2C0%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জুলাই গণ-অভ্যুত্থানের সময় সংঘটিত মানবতাবিরোধী অপরাধের একটি মামলায় আওয়ামী লীগের (কার্যক্রম নিষিদ্ধ) সাধারণ সম্পাদক ওবায়দুল কাদের, যুগ্ম সাধারণ সম্পাদক আ ফ ম বাহাউদ্দিন নাছিমসহ সাত আসামির বিরুদ্ধে দাখিল করা আনুষ্ঠানিক অভিযোগ (ফরমাল চার্জ) আমলে নেওয়া হয়েছে। তাঁদের সবার বিরুদ্ধে গ্রেপ্তারি পরোয়ানাও জারি করা হয়েছে।</p><p>বিচারপতি নজরুল ইসলাম চৌধুরীর নেতৃত্বাধীন আন্তর্জাতিক অপরাধ ট্রাইব্যুনাল-২ এই আনুষ্ঠানিক অভিযোগ আমলে নেন। ট্রাইব্যুনালের অপর দুই সদস্য বিচারক মো. মঞ্জুরুল বাছিদ ও বিচারক নূর মোহাম্মদ শাহরিয়ার কবীর উপস্থিত ছিলেন।</p></div></div></div></body></html>"
        },
        {
            "title": "জিগাতলায় ছাত্রী হোস্টেলে এনসিপি নেত্রীর ঝুলন্ত মরদেহ | প্রথম আলো",
            "time": "2025-12-18T08:03:20",
            "imgUrl": "https://media.prothomalo.com/prothomalo-bangla%2F2025-12-18%2Ftaadxdzl%2Fsuicide.png?rect=0%2C2%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজধানীর জিগাতলার একটি ছাত্রী হোস্টেল থেকে জাতীয় নাগরিক পার্টির (এনসিপি) এক নেত্রীর ঝুলন্ত মরদেহ উদ্ধার করা হয়েছে। তাঁর নাম জান্নাত আরা রুমি (৩০)। জান্নাত আরা রুমি ধানমন্ডি থানা এনসিপির যুগ্ম সমন্বয়কারী ছিলেন। আজ বৃহস্পতিবার সকালে তাঁর মরদেহ উদ্ধার করা হয়। তাঁর বাড়ি নওগাঁর পত্নীতলায়। তাঁর বাবার নাম জাকির হোসেন।</p></div></div></div></body></html>"
        },
        {
            "title": "বাফেট এখনো ১৯৫৮ সালে ৩১ হাজার ডলারে কেনা বাড়িতে থাকেন | প্রথম আলো",
            "time": "2025-12-18T08:00:00",
            "imgUrl": "https://media.prothomalo.com/prothomalo-bangla%2F2025-12-18%2Fzn0gzyn9%2FWarren-Buffett.png?rect=0%2C0%2C1152%2C605&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০০৬ সালের জুনে ওয়ারেন বাফেট এক ব্যতিক্রমী ঘোষণা দেন। একাধিক চিঠিতে তিনি জানান, নিজের বিপুল সম্পদের বড় অংশ তিনি বিভিন্ন ফাউন্ডেশন এবং দাতব্য প্রতিষ্ঠানে দান করবেন। গত মাসে অংশীজনদের উদ্দেশে লেখা নিজের শেষ চিঠিতেও তাঁর এ দাতব্য মানসিকতার প্রতিফলন দেখা গেছে।</p><p>সেখানে বাফেট বলেছেন, তাঁর হাতে খুব অল্প সময় আছে। তাই তিনি তাঁর পরিবারের চারটি ফাউন্ডেশনে প্রায় ১০০ কোটি ডলার অনুদানের কার্যক্রম আরও দ্রুততর করবেন।</p><p>নিউ টেস্টামেন্টের একটি গুরুত্বপূর্ণ উপদেশ হলো, ‘নেওয়ার চেয়ে দেওয়াতেই বেশি পুণ্য।’ যুক্তরাষ্ট্রে ধনী মানুষেরা এটা তেমন একটা মেনে না চললেও বাফেট তাঁদের মধ্যে ব্যতিক্রম।</p><p>বাফেটের দানের অভ্যাস যুক্তরাষ্ট্রের কর পরামর্শ এবং কর রিটার্ন প্রস্তুতকারী প্রতিষ্ঠান এইচ অ্যান্ড আর ব্লকের প্রতিষ্ঠাতার ছেলে রবার্ট এল. ব্লখকে দারুণভাবে প্রভাবিত করেছে। তিনি ‘দ্য ওয়ারেন বাফেট বুক অব ইনভেস্টিং উইজডম’ নামের একটি বই লিখেছেন।</p><p>ব্লখের বইয়ে বিশ্বের সবচেয়ে সফল বিনিয়োগকারী ওয়ারেন বাফেটের ৩৫০টি উক্তি আছে। তিনি সিএনএনকে বলেন, কৃতজ্ঞতা ও দানশীলতা বাফেটের জীবনের ‘মূল আধ্যাত্মিক ভিত্তি’।</p><p>ব্লখ বলেন, তিনি (বাফেট) সত্যিই দরিদ্র ও সাধারণ মানুষের বিষয়ে আন্তরিক। তিনি সমাজকে কিছু দিতে চান। এটা খুব আধ্যাত্মিক ব্যাপার। ধনকুবেরদের মধ্যে এমন মানুষের সংখ্যা কম।</p></div></div></div></body></html>"
        },
        {
            "title": "নিরাপত্তা কি অস্ত্রের লাইসেন্সে নিশ্চিত হয় | প্রথম আলো",
            "time": "2025-12-18T07:58:10",
            "imgUrl": "https://media.prothomalo.com/prothomalo-bangla%2F2025-12-18%2F1zjeax46%2FUntitled-1.png?rect=0%2C171%2C2446%2C1284&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশের রাজনৈতিক বাস্তবতায় নির্বাচন মানেই তীব্র প্রতিদ্বন্দ্বিতা, উত্তেজনা এবং দুর্ভাগ্যজনকভাবে সহিংসতার আশঙ্কা। এমন পটভূমিতে রাজনৈতিক নেতাদের হাতে বৈধ অস্ত্র থাকা মানে ব্যক্তিগত নিরাপত্তার গণ্ডি ছাড়িয়ে সহিংসতার সম্ভাব্য বিস্তার। </p><p>সম্প্রতি ঘটে যাওয়া রাজনৈতিক হত্যাকাণ্ডগুলো—যেমন চট্টগ্রামে রাজনৈতিক কর্মসূচির মধ্যে এবং মিরপুরে ব্যবসাপ্রতিষ্ঠানের মধ্যে সংঘটিত হত্যাকাণ্ডগুলোর ভিডিওতে দেখা যায়, এখানে ঘাতকেরা পরিকল্পনা করে এমনভাবে ঘটনাটি ঘটিয়েছে যে নিহত ব্যক্তির কাছে অস্ত্র থাকলেও সম্ভবত তা তিনি ব্যবহার করার কোনো প্রস্তুতি বা সময় পেতেন না। অতীতে ঘটে যাওয়া হত্যাকাণ্ডের ঘটনাগুলো পর্যালোচনা করলে স্পষ্ট দেখতে পাওয়া যায়, যাঁরা বিভিন্ন সময় হত্যাকাণ্ডের শিকার হয়েছেন, তাঁদের অনেকেরই ব্যক্তিগত অস্ত্র ছিল। </p><p>রাজনৈতিক কর্মসূচি, মিছিল, পাল্টাপাল্টি অবস্থান—এসব পরিস্থিতিতে অস্ত্রের উপস্থিতি কেবল সংশ্লিষ্ট ব্যক্তিকে নয়, পুরো সমাজকেই ঝুঁকির মধ্যে ফেলে। সমাজবিজ্ঞানের ভাষায়, এটি ‘স্পিল ওভার’—একটি সিদ্ধান্তের পার্শ্বপ্রতিক্রিয়া, যা নিয়ন্ত্রণের বাইরে চলে যেতে পারে। ব্যক্তিগত নিরাপত্তার যুক্তি এখানে শেষ পর্যন্ত সামষ্টিক নিরাপত্তার অবনমন ঘটাতে পারে।</p></div></div></div></body></html>"
        },
        {
            "title": "দেশে ক্ষুদ্রঋণ ব্যাংক করার উদ্যোগ | প্রথম আলো",
            "time": "2025-12-18T07:53:44",
            "imgUrl": "https://media.prothomalo.com/prothomalo-bangla%2F2024-03%2F1f9d9df6-867a-4836-a063-be1c106d2601%2F_________________2.jfif?rect=14%2C0%2C270%2C142&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দেশে এখন ক্ষুদ্রঋণ দেয় এনজিওগুলো। এমআরএর তথ্য অনুযায়ী, দেশে ক্ষুদ্র ঋণদাতা প্রতিষ্ঠানের সংখ্যা ৬৮৩। ২০২৪ সালের ৩০ জুন পর্যন্ত ক্ষুদ্রঋণ প্রতিষ্ঠান থেকে ঋণ নেওয়া সদস্য ৩ কোটি ২৩ লাখ, যাদের মধ্যে প্রায় ৯১ শতাংশ নারী।</p><p>প্রতিষ্ঠানগুলো থেকে প্রায় ২ লাখ ৬৪ হাজার কোটি টাকা ঋণ পেয়েছেন সদস্যরা। সদস্যদের সঞ্চয় স্থিতি আছে প্রায় ৬৭ হাজার কোটি টাকা। আর ঋণস্থিতি (যা বর্তমানে আছে) ১ লাখ ৫৬ হাজার কোটি টাকা।</p><p>ব্র্যাক, আশা, বুরো বাংলাদেশ, টিএমএসএস, এসএসএস, সাজেদা ফাউন্ডেশন, উদ্দীপন, জাগরণী চক্র ফাউন্ডেশন, পদক্ষেপ মানবিক উন্নয়ন ও শক্তি ফাউন্ডেশন—এই ১০টি দেশের শীর্ষ ক্ষুদ্রঋণ প্রতিষ্ঠান।</p><p>দেশের বৃহত্তম ক্ষুদ্রঋণ প্রতিষ্ঠান ব্র্যাকের চেয়ারপারসন হোসেন জিল্লুর রহমান প্রথম আলোকে বলেন, ক্ষুদ্রঋণ খাতের প্রবৃদ্ধির স্বার্থে এবং এ খাতকে যুগোপযোগী করার প্রয়োজনে ক্ষুদ্রঋণ ব্যাংক হতেই পারে। তবে দেখতে হবে যে ক্ষুদ্রঋণ প্রতিষ্ঠানগুলো কী চায়। আবার ক্ষুদ্রঋণ গ্রহীতাদের জন্য তা ভালো হবে কি না, তা–ও বিবেচনায় রাখতে হবে। বিধান করতে গিয়ে অবশ্য তাড়াহুড়া করা ঠিক হবে না।</p></div></div></div></body></html>"
        },
        {
            "title": "দেশের তথ্যপ্রযুক্তি খাতের অন্যতম পথিকৃৎ এস এম কামাল | প্রথম আলো",
            "time": "2025-12-18T07:47:58",
            "imgUrl": "https://media.prothomalo.com/prothomalo-bangla%2F2025-12-18%2Ftduoh75a%2Fkamal.png?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আমার মনে পড়ে সেই সব দিনের কথা, যখন কম্পিউটারের ওপর শুল্ক প্রত্যাহার, পাঠ্যবইয়ে উইন্ডোজ অপারেটিং সিস্টেম অন্তর্ভুক্ত করা কিংবা ভি-স্যাট ইন্টারনেট উন্মোচনসহ নানা বিষয়ে আমাদের সরকারি মহলের সঙ্গে নিয়মিত দেনদরবার করতে হতো। অধিকাংশ ক্ষেত্রে সরকারি আমলা ও মন্ত্রীদের সঙ্গে আমাদের মতবিরোধ হতো। আমার বয়স তখন কম, অনেক সময় আমি বিরক্ত হয়ে হাল ছেড়ে দিতাম, কিন্তু এস এম কামাল ঠান্ডা মাথায় নিজের লক্ষ্যে অটুট থেকে কাজ করতেন।</p><p>এস এম কামালের যে গুণ আমার সবচেয়ে ভালো লাগত, তা হচ্ছে হার না মেনে শেষ মুহূর্ত পর্যন্ত চেষ্টা করে যাওয়ার মানসিকতা। তাঁর দীর্ঘদিনের বন্ধু বিসিএসের সাবেক সভাপতি আবদুল্লাহ এইচ কাফির ভাষায় তিনি ছিলেন, সৎ, নির্মোহ ও প্রচারবিমুখ। তিনি ছিলেন সেই মাটির নিচের শিকড়, যা মহিরুহকে শক্ত করে ধরে রাখে, কিন্তু নিজে থাকে অন্ধকারে, লোকচক্ষুর অন্তরালে। ক্যামেরার ফ্ল্যাশ, মঞ্চের মধ্যমণি হওয়া কিংবা সস্তা হাততালির মোহ তাঁকে কখনোই স্পর্শ করতে পারেনি।</p></div></div></div></body></html>"
        },
        {
            "title": "ব্রাজিলে ১০ তলা থেকে পড়ে ইনফ্লুয়েন্সারের মৃত্যু, স্বামী গ্রেপ্তার | প্রথম আলো",
            "time": "2025-12-18T07:36:37",
            "imgUrl": "https://media.prothomalo.com/prothomalo-bangla%2F2025-12-18%2Fnvlkkog1%2Fbrazil.png?rect=0%2C0%2C1183%2C621&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তদন্তকারী কর্মকর্তারা বলছেন, সিলভার পড়ে যাওয়ার আগে ঘটনা নিয়ে সান্তোস যে বর্ণনা দিয়েছিলেন, এই ফুটেজ তার সম্পূর্ণ বিপরীত। এই প্রমাণের ভিত্তিতে পুলিশ সান্তোসকে হেফাজতে নিয়েছে এবং মামলাটি নারী হত্যা হিসেবে তদন্ত করছে।</p><p>মারিয়া কাতিয়ানে গোমেস দা সিলভা ব্রাজিলের ক্রাটেউসের একটি গ্রামীণ অঞ্চলের বাসিন্দা ছিলেন। উন্নত জীবনের আশায় সাও পাওলোতে আসার আগে তিনি রেস্তোরাঁ ও সুপারমার্কেটে কাজ করতেন। সেখানেই তাঁর সঙ্গে সান্তোসের পরিচয় হয়। পরে তাঁদের বিয়ে হয়।</p><p>সিলভা ইনস্টাগ্রামে বেশ সক্রিয় ছিলেন। সেখানে তিনি ভ্রমণ, রূপচর্চা, স্বাস্থ্য ও তাঁর দৈনন্দিন জীবনের নানা মুহূর্ত শেয়ার করতেন। গত ৮ নভেম্বর তিনি তাঁর শেষ পোস্টটি করেছিলেন। ইনস্টাগ্রামে তাঁর প্রায় সাড়ে ছয় হাজার অনুসারী ছিল। তিনি নিয়মিত বিউটি রুটিন এবং ব্যক্তিগত হালনাগাদ তথ্য দিতেন।</p></div></div></div></body></html>"
        },
        {
            "title": "আজকের বিনিময় হার | প্রথম আলো",
            "time": "2025-12-18T07:32:58",
            "imgUrl": "https://media.prothomalo.com/prothomalo-bangla%2F2025-02-20%2F16psy1nv%2F466783f9-b718-48b1-a7ad-25708b30468f.jfif?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ দেশের মুদ্রাবাজারে যেসব মুদ্রার দাম কমেছে, সেগুলোর মধ্যে আছে পাউন্ড, ইউরো, জাপানের ইয়েন, অস্ট্রেলীয় ডলার, সিঙ্গাপুরি ডলার। অপরিবর্তিত আছে ভারতীয় রুপি ও ইউয়ানের দাম।</p><p>কেন্দ্রীয় ব্যাংকের প্রকাশিত বৈদেশিক মুদ্রার দামের চেয়ে কিছুটা বেশি দামে খোলাবাজারে বিক্রি হয়। বৈদেশিক মুদ্রার বিনিময় হারের ওঠানামার সঙ্গে দেশের ব্যবসা-বাণিজ্যের খরচও ওঠানামা করে।</p></div></div></div></body></html>"
        },
        {
            "title": "বাঁশখালী ও সেন্ট মার্টিন থেকে মাছ ধরার অবৈধ বেহুন্দি জালসহ ৫৩ জেলে আটক | প্রথম আলো",
            "time": "2025-12-18T07:29:04",
            "imgUrl": "https://media.prothomalo.com/prothomalo-bangla%2F2025-12-18%2F8bc7mxf5%2FWhatsApp-Image-2025-12-18-at-12.59.56-PM.jpeg?rect=0%2C36%2C1321%2C694&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কোস্টগার্ডের মিডিয়া কর্মকর্তা লেফটেন্যান্ট কমান্ডার সিয়াম-উল-হক বলেন, আটক জেলেদের বিরুদ্ধে পরবর্তী আইনগত ব্যবস্থা নেওয়া হচ্ছে।</p><p>উল্লেখ্য, কাঠের তৈরি ছোট ট্রলারকে অবৈধভাবে ইঞ্জিন লাগিয়ে যুক্ত করা হয় ছোট ফাঁসের ‘বেহুন্দি জাল’। সাগরে নিষিদ্ধ এসব নৌযানকে বলা হয় আর্টিসানাল ট্রলিং বোট। এসব ট্রলার গভীর ও অগভীর সাগরে রেণু পোনা, ডিমওয়ালা মা মাছ ও মাছের প্রাকৃতিক খাদ্য নষ্ট করে।</p></div></div></div></body></html>"
        },
        {
            "title": "আইপিএলের মাঝে ৮ দিনের জন্য বাংলাদেশে ফিরবেন মোস্তাফিজ | প্রথম আলো",
            "time": "2025-12-18T07:28:02",
            "imgUrl": "https://media.prothomalo.com/prothomalo-bangla%2F2025-12-17%2Fj9cet1dd%2FG8S6W7ra4AYenna-1.jpg?rect=0%2C0%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ নিয়ে তিনি বলেন, ‘ও যে পর্যায়ে খেলবে, যে লেভেলে খেলবে, যে প্রতিদ্বন্দ্বিতাপূর্ণ পরিবেশে থাকবে, সেখান থেকে এসে এখানে আরও বেশি অবদান রাখতে পারে—এই সম্ভাবনাটাও কিন্তু থাকবে। সব হিসাব-নিকাশ করেই দেখেছি যে ওর উপস্থিতিটা আমাদের জন্য জরুরি। আমাদের যে শক্তি আছে সেখানে ও থাকলে সেটা আরও বেশি শক্তিশালী হয়, সেই বিবেচনায় এটা করা।’</p></div></div></div></body></html>"
        },
        {
            "title": "১৫৮ রানে পিছিয়ে অ্যাশেজ হারের শঙ্কায় ইংল্যান্ড | প্রথম আলো",
            "time": "2025-12-18T07:21:45",
            "imgUrl": "https://media.prothomalo.com/prothomalo-bangla%2F2025-12-18%2Ffhiz2029%2F732430-01-02.jpg?rect=0%2C0%2C6400%2C3360&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>স্নিকো নিয়ে বিতর্ক উঠেছে আজও। দুটো ঘটনাই ইংল্যান্ডের ব্যাটসম্যান জেমি স্মিথকে নিয়ে। ৪৪তম ওভারে কামিন্সের বলে স্মিথের ক্যাচ নিয়ে বিতর্ক হয়। তৃতীয় আম্পায়ার আউট না দেওয়ায় স্টার্ক এ সময় ক্ষোভ ঝাড়েন, যা শোনা গেছে স্টাম্প মাইকে, ‘স্নিকোকে ছাঁটাই করা দরকার। এটা সবচেয়ে বাজে প্রযুক্তি।’ কামিন্সের পরের ওভারে স্মিথের বিরুদ্ধে আবারও ক্যাচের আবেদন ওঠে। মাঠের আম্পায়ার নিতিন মেনন তৃতীয় আম্পায়ার ক্রিস গ্যাফানের দ্বারস্থ হন আবারও। বল স্মিথের ব্যাট পেরিয়ে যাওয়ার পর স্নিকোতে স্পাইক ফুটে ওঠে এবং আউট ঘোষণা করেন গ্যাফানে। ইংল্যান্ড দল থেকে গ্যালারিতে তাদের সমর্থকেরা সিদ্ধান্তটি ভালোভাবে নেয়নি।</p> <p><strong>সংক্ষিপ্ত স্কোর:</strong></p><p><strong>অস্ট্রেলিয়া:</strong> ৯১.২ ওভারে ৩৭১ (ক্যারি ১০৬, স্টার্ক ৫৪, খাজা ৮২, ইংলিস ৩২; আর্চার ৫/৫৩, কার্স ২/৮৯, জ্যাকস ২/১০৫)</p><p><strong>ইংল্যান্ড:</strong> ৬৮ ওভারে ২১৩/৮ (স্টোকস ৪৫*, ব্রুক ৪৫, আর্চার ৩০*, ডাকেট ২৯; কামিন্স ৩/৫৪, বোল্যান্ড ২/৩১, লায়ন ২/৫১, গ্রিন ১/২২)<strong>—দ্বিতীয় দিন শেষে।</strong></p></div></div></div></body></html>"
        },
        {
            "title": "গোপালগঞ্জে ১০ লাখ টাকাসহ শরীয়তপুরের সড়ক বিভাগের পিয়ন আটক | প্রথম আলো",
            "time": "2025-12-18T07:21:05",
            "imgUrl": "https://media.prothomalo.com/prothomalo-bangla%2F2023-03%2F81ca639d-5f86-4ac3-adb5-60fde4f109d6%2Fc29e6fd2_fc63_4c89_a02b_4b7d88cf656c.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ বিষয়ে গোপালগঞ্জ সড়ক সার্কেলের তত্ত্বাবধায়ক প্রকৌশলী জিকরুল ইসলাম বলেন, ‘গতকাল রাতে শরীয়তপুরের নির্বাহী প্রকৌশলী সাহেব আমাকে মোবাইলে এই বিষয়টি একবার বলেছিল। আমি এটা নিয়ে মাথা ঘামাইনি। কারণ, এটা আমার বিষয় নয়। আমি বিগত ৩০ বছর সড়ক বিভাগে চাকরি করে কোনো দিন ফিল্ডে কাজ করিনি। এই সরকারের আমলে গোপালগঞ্জে বদলি হওয়ার পর এই প্রথম আমাকে ফিল্ডে কাজ করতে হচ্ছে। এ ছাড়া আমি তত্ত্বাবধায়ক প্রকৌশলী হিসেবে কোনো ঠিকাদারের বিল কিংবা টেন্ডার প্রক্রিয়ার সঙ্গে জড়িত নই। তবে আমি গোপালগঞ্জে আসার আগে থেকেই এ সরকার নতুন একটি নিয়ম চালু করেছে—এখন থেকে নির্বাহী প্রকৌশলী তাঁর দপ্তর থেকেই সব ধরনের টেন্ডার প্রক্রিয়া সম্পন্ন করবেন।’</p><p>গোপালগঞ্জের অতিরিক্ত পুলিশ সুপার (অর্থ ও প্রশাসন) মোহাম্মদ আফতাব উদ্দিন প্রথম আলোকে বলেন, গতকাল পুলিশ লাইনস মোড় থেকে ১০ লাখ টাকাসহ ওই দুজনকে আটক করা হয়েছে। এ ঘটনায় গোপালগঞ্জ সড়ক বিভাগের উপসহকারী প্রকৌশলী সাজ্জাদ হোসেনকে জিজ্ঞাসাবাদের জন্য আনা হয়েছে। এ বিষয়ে আইনি প্রক্রিয়া অব্যাহত আছে।</p><p>উল্লেখ্য, শরীয়তপুর সড়ক বিভাগ দীর্ঘদিন ধরে গোপালগঞ্জ সড়ক সার্কেল ও জোনের অধীন কাজ করে আসছে।</p></div></div></div></body></html>"
        },
        {
            "title": "বুয়েটে ভর্তি পরীক্ষা, যোগ্যপ্রার্থীদের তালিকা প্রকাশ | প্রথম আলো",
            "time": "2025-12-18T07:18:58",
            "imgUrl": "https://media.prothomalo.com/prothomalo-bangla%2F2025-11-02%2F468gwm3w%2Funiversityexam.JPG?rect=0%2C0%2C618%2C324&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তালিকা প্রকাশ করে বুয়েট ভর্তির ওয়েবসাইটে বলা হয়েছে, বাংলাদেশ প্রকৌশল বিশ্ববিদ্যালয়ের ২০২৫-২০২৬ শিক্ষাবর্ষের ভর্তি পরীক্ষায় অংশগ্রহণের জন্য যোগ্য আবেদনকারীদের নামের তালিকা প্রকাশ করা হয়েছে। শিগগিরই ভর্তি পরীক্ষার প্রবেশপত্র ওয়েবসাইট থেকে ডাউনলোড করা যাবে। প্রবেশপত্র ডাউনলোডের সময় বিভাগীয় অপশন ফরম পূরণ করতে হবে। এই অপশন পরবর্তী সময় পরিবর্তনযোগ্য নয়। বিভাগীয় অপশন ফরম পূরণ ছাড়া প্রবেশপত্র ডাউনলোড করা যাবে না।</p></div></div></div></body></html>"
        },
        {
            "title": "এক পরিবহন বন্ধের দাবিতে কুমিল্লা থেকে সব বাস চলাচল বন্ধ, যাত্রীদের ভোগান্তি | প্রথম আলো",
            "time": "2025-12-18T07:15:09",
            "imgUrl": "https://media.prothomalo.com/prothomalo-bangla%2F2025-12-18%2Fhddy5bjs%2FCumillaDH175220251218IMG-20251218-WA0027.jpg?rect=0%2C546%2C4032%2C2117&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কুমিল্লা-চাঁদপুর সড়কে রুট পারমিট ছাড়া ‘আইদি’ নামের একটি পরিবহনের বাস চলাচলের অভিযোগে কুমিল্লা থেকে সব রুটে বাস চলাচল বন্ধ রেখে ধর্মঘট চলছে। আজ বৃহস্পতিবার ভোর থেকে শুরু হওয়া এই ধর্মঘটে কুমিল্লা-ঢাকা, কুমিল্লা-চট্টগ্রামসহ সব আন্তজেলা ও অভ্যন্তরীণ রুটে বাস চলাচল বন্ধ আছে। এতে চরম ভোগান্তিতে পড়েছেন যাত্রী, চালক ও সংশ্লিষ্টরা।</p><p>কুমিল্লা জেলা সড়ক পরিবহন মালিক-শ্রমিক ঐক্য পরিষদের ব্যানারে এ কর্মসূচি পালন করা হচ্ছে। পরিবহন নেতারা বলেন, কুমিল্লা নগরের জাঙ্গালিয়া, শাসনগাছা ও চকবাজার—এই তিনটি প্রধান বাস টার্মিনাল থেকে কুমিল্লা-ঢাকা, কুমিল্লা-চট্টগ্রাম, কুমিল্লা-সিলেট, কুমিল্লা-নোয়াখালী, কুমিল্লা-ফেনী ও কুমিল্লা-চাঁদপুরসহ বিভিন্ন রুটে অন্তত ৩০টি পরিবহনের কয়েক হাজার বাস ও মিনিবাস চলাচল করে। এসব রুটে রুট পারমিটবিহীন ‘আইদি’ পরিবহন চলাচলের প্রতিবাদে সব রুটে বাস চলাচল বন্ধ রাখা হয়েছে।</p></div></div></div></body></html>"
        }
    ]
}