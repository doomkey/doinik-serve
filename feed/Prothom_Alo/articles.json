{
    "source": "প্রথম আলো",
    "articles": [
        {
            "title": "জেসিন্ডা থিতু হচ্ছেন অস্ট্রেলিয়ায়, বাড়ি খুঁজছেন সিডনিতে | প্রথম আলো",
            "time": "2026-02-26T23:00:00",
            "imgUrl": "https://media.prothomalo.com/prothomalo-bangla%2F2023-01%2F962721cd-2de1-4dee-8c13-ebd5d648b4ab%2FNew_Zealand_PM_Reuters.jfif?rect=0%2C0%2C780%2C410&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গতকাল বৃহস্পতিবার জেসিন্ডা, তাঁর স্বামী ক্লার্ক গেফোর্ড এবং সাত বছর বয়সী মেয়ে নেভকে সিডনির নর্দান বিচে বাড়ি খুঁজতে দেখা গেছে—এমন খবরের পর থেকেই তাঁর দেশান্তরি হওয়ার জল্পনা শুরু হয়।</p><p>নিউজিল্যান্ডের সাবেক প্রধানমন্ত্রীর অস্ট্রেলিয়ায় পাড়ি জমানোর বিষয়টি নিউজিল্যান্ডের নাগরিকদের মনে কিছুটা হলেও আঁচড় কাটতে পারে। কারণ, বর্তমানে দুর্বল অর্থনীতি, জীবনযাত্রার উচ্চ ব্যয় এবং বেকারত্বের কারণে রেকর্ডসংখ্যক নিউজিল্যান্ডার দেশ ছাড়ছেন।</p></div></div></div></body></html>"
        },
        {
            "title": "ছোট ছোট উদ্যোগে শুরু, এখন প্রতিদিন ২০০ জনকে ইফতারি দেন তাঁরা | প্রথম আলো",
            "time": "2026-02-26T22:30:00",
            "imgUrl": "https://media.prothomalo.com/prothomalo-bangla%2F2026-02-26%2Fm7i38t95%2FSunamganjDH053220260226FBIMG1771678338321.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নাসিম চৌধুরী জানান, প্রথমে কয়েকজন বন্ধু মিলেই এই উদ্যাগে নিয়েছিলেন। তখন সবাই শিক্ষার্থী ছিলেন। এখন কেউ ব্যবসা, কেউ চাকরি, কেউবা আছেন প্রবাসে। এখন ইফতারি প্রস্তুত ও বিতরণে স্বেচ্ছায় কাজ করেন অনেকে। তিনি বলেন, ‘আমরা প্রতিবছর এমনটা করব, এই চিন্তা থেকে শুরু করিনি। কিন্তু এখন রমজান এলে অনেকে খোঁজ নেন, কাজটি করতে উৎসাহ দেন। দেশ-বিদেশের অনেকেই সহযোগিতা করছেন। এতে আমাদের ভালো লাগে।’</p><p>নাসিম চৌধুরীর সঙ্গে এই কাজে শুরু থেকেই আছেন মাহফুজুর রহমান (তপু), সাইফুল ইসলাম রাহী, ইশতিয়াক সাজ্জাদ পিয়ালসহ আরও কয়েকজন।</p><p>এ প্রসঙ্গে সচেতন নাগরিক কমিটি (সনাক) সুনামগঞ্জের সদস্য সংস্কৃতিকর্মী দেওয়ান গিয়াস চৌধুরী বলেন, ‘কয়েক বছর ধরে পবিত্র রমজান মাসে এখানে ইফতারি বিতরণ করা হয়। এই উদ্যাগী তরুণেরা নানাভাবে মানবিক কাজে যুক্ত, সবাই তাঁদের চেনেন-জানেন। আমি নিজেও এক দিন ইফতারি বিতরণে তাঁদের সঙ্গে ছিলাম।’</p></div></div></div></body></html>"
        },
        {
            "title": "রমজানে আল্লাহ-তাআলার ‘দানশীলতা’ | প্রথম আলো",
            "time": "2026-02-26T22:30:00",
            "imgUrl": "https://media.prothomalo.com/prothomalo-bangla%2F2026-02-26%2Fiuoxd7nz%2F125693-01-02.jpg?rect=0%2C137%2C6417%2C3369&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এই আয়াতে আল্লাহ তাঁর নৈকট্য ও সাড়া দেওয়ার অঙ্গীকার ব্যক্ত করেছেন। রমজান এমন এক মাস, যখন বান্দা তার প্রভুর দিকে অধিকতর মনোযোগী হয়, আর প্রভুও তাঁর রহমত ও দানশীলতার দ্বার উন্মুক্ত করে দেন।</p><p>হাদিসে এসেছে, রমজান মাসে আল্লাহর পক্ষ থেকে একজন ঘোষক আহ্বান করেন, হে কল্যাণকামী, এগিয়ে এসো, হে অকল্যাণে লিপ্ত ব্যক্তি, বিরত হও।  (মুসান্নাফে আবদুর রাজ্জাক, হাদিস: ৭৩৮৬)</p><p>অর্থাৎ এই মাসে কল্যাণের সুযোগ বহুগুণে বৃদ্ধি পায়। সওয়াব বৃদ্ধি পায়, ক্ষমার দরজা খুলে যায় এবং জাহান্নাম থেকে বহু বান্দাকে মুক্তি দেওয়া হয়। প্রতিরাতে অসংখ্য মানুষ মুক্তি লাভ করে—এটি আল্লাহর দানশীলতারই এক মহিমান্বিত প্রকাশ।</p></div></div></div></body></html>"
        },
        {
            "title": "ইসরায়েল সমালোচনা করে অভিনেত্রী বাদ, ছবির প্রিমিয়ার ঘিরে বিক্ষোভ | প্রথম আলো",
            "time": "2026-02-26T22:00:00",
            "imgUrl": "https://media.prothomalo.com/prothomalo-bangla%2F2026-02-26%2Fxtwt2olj%2FMV5BZDkzZTY5N2QtMmM3YS00ZmE2LWE5ZjgtZjliNWU3MDJlMzI4XkEyXkFqcGc.V1.jpg?rect=0%2C0%2C3900%2C2048&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>হলিউডের বহুল আলোচিত হরর ফ্র্যাঞ্চাইজি ‘স্ক্রিম’ সিনেমার নতুন কিস্তির প্রিমিয়ারে বিক্ষোভের ঘটনা ঘিরে নতুন করে চর্চা শুরু হয়েছে। গত বুধবার রাতে লস অ্যাঞ্জেলেসে প্যারামাউন্ট পিকচার্সের স্টুডিও লটে আয়োজিত প্রিমিয়ারের বাইরে জড়ো হন প্রায় ২৫ জন বিক্ষোভকারী। তাঁদের হাতে ছিল ফিলিস্তিনের পতাকা, ড্রাম ও মাইক; শোনা যায় স্লোগান—‘স্ট্যান্ড ফার ফ্রি স্পিচ’, ‘ক্যানলেস প্যারামাউন্ট প্লাস’ ইত্যাদি স্লোগান</p><p> <strong>কেন এই বিক্ষোভ<br></strong> ঘটনার সূত্রপাত আগেই। ফ্র্যাঞ্চাইজির সাবেক তারকা মেরিসা বারেরাকে ২০২৩ সালে সিরিজ থেকে বাদ দেওয়ার সিদ্ধান্ত ঘিরেই এই ক্ষোভ। গাজা-ইসরায়েল সংঘাত নিয়ে সামাজিক যোগাযোগমাধ্যমে নিজের অবস্থান প্রকাশ করেছিলেন ব্যারেরা। তাঁর পোস্টে ইসরায়েল সরকারের সমালোচনা ছিল, যা প্রযোজনা সংস্থা স্পাইগ্লাস মিডিয়া গ্রুপের কাছে ‘অগ্রহণযোগ্য’ বলে বিবেচিত হয়। সংস্থাটি জানায়, তারা ঘৃণাত্মক বক্তব্য বা ইহুদিবিদ্বেষের বিষয়ে ‘জিরো টলারেন্স’ নীতি মেনে চলে।</p><p>ব্যারেরাকে বাদ দেওয়ার পর থেকেই সামাজিক যোগাযোগমাধ্যমে তীব্র প্রতিক্রিয়া শুরু হয়। প্রিমিয়ারের দিন সেই অসন্তোষ সরাসরি রাস্তায় গড়ায়।</p></div></div></div></body></html>"
        },
        {
            "title": "প্রায় ২০০ বছরের পুরোনো গাইবান্ধার ‘সবচেয়ে ছোট’ মসজিদ | প্রথম আলো",
            "time": "2026-02-26T22:00:00",
            "imgUrl": "https://media.prothomalo.com/prothomalo-bangla%2F2026-02-26%2F2idrnh3q%2FGaibandhaDH0599.jpg?rect=0%2C39%2C2200%2C1155&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বড় মসজিদের ইমাম মো. নুরুননবী মিয়া প্রথম আলোকে বলেন, বড় মসজিদেই মূলত পাঁচ ওয়াক্ত ও জুমার নামাজ আদায় করা হয়। ছোট মসজিদে নিয়মিত নামাজ পড়া হয় না। একসঙ্গে চার থেকে পাঁচজন নামাজ পড়তে পারেন। মাঝেমধ্যে দূরদূরান্তের লোকজন এসে নিয়ত করে ছোট মসজিদে নামাজ আদায় করেন।</p><p>সরেজমিনে দেখা গেছে, প্রাচীন স্থাপত্য নকশায় তৈরি মসজিদের দরজা লোহার তৈরি করা। দরজার ওপরে দৃষ্টিকাড়া নকশা। ভেতরে আরবি হরফ। এক পাশেই বড় মসজিদ। এলাকার প্রবীণ বাসিন্দারা জানান, মসজিদটি নিয়ে মানুষের আগ্রহের শেষ নেই।</p><p>মসজিদটি ঠিক কবে, কখন নির্মাণ করা হয়েছে, সে ব্যাপারে বিভিন্ন জনশ্রুতি আছে। আনুমানিক ২০০ বছর আগে এক রাতে অলৌকিকভাবে মসজিদটি তৈরি হয় বলেও আলোচনা আছে।</p></div></div></div></body></html>"
        },
        {
            "title": "২০২৫ সালে রেকর্ড সাংবাদিক হত্যা, দুই-তৃতীয়াংশই ইসরায়েলের হাতে | প্রথম আলো",
            "time": "2026-02-26T22:00:00",
            "imgUrl": "https://media.prothomalo.com/prothomalo-bangla%2F2024-11-06%2Fl23yyl84%2FCPJ.png?rect=0%2C94%2C1317%2C691&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সিপিজে জানায়, ২০২৪ সালের তুলনায় ২০২৫ সালে ইউক্রেন ও সুদানেও সাংবাদিক নিহতের সংখ্যা বেড়েছে। প্রতিবেদনে ৩৯টি ঘটনায় ড্রোনের ব্যবহার বিশেষভাবে উল্লেখ করা হয়েছে। এর মধ্যে ইসরায়েল গাজায় ২৮ জনকে এবং সুদানে দেশটির আধা সামরিক বাহিনী র‍্যাপিড সাপোর্ট ফোর্সেস পাঁচজনকে ড্রোন হামলায় হত্যা করেছে। রাশিয়ার ড্রোন হামলায় ইউক্রেনে নিহত হয়েছেন চারজন সাংবাদিক।</p><p>সিপিজের প্রতিবেদন অনুযায়ী, আরও অনেক সাংবাদিক দুর্নীতির খবর প্রকাশ করায় হত্যাকাণ্ডের শিকার হয়েছেন। যেমন, বাংলাদেশে একটি জালিয়াতি চক্রের সঙ্গে জড়িত সন্দেহভাজনেরা এক সাংবাদিককে কুপিয়ে হত্যা করেছে।</p></div></div></div></body></html>"
        },
        {
            "title": "‘তাজকিরাত আল-আউলিয়া’ থেকে দাউদ-ই-তায়ির জীবনী | প্রথম আলো",
            "time": "2026-02-26T21:16:10",
            "imgUrl": "https://media.prothomalo.com/prothomalo-bangla%2F2026-02-26%2F5310g0ps%2FWhatsApp-Image-2026-02-26-at-21.03.08.jpeg?rect=0%2C121%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বলা হয়ে থাকে, প্রকাণ্ড এক প্রাসাদ ছিল দাউদের, যার ছিল অগণন কুঠুরি। তিনি সে পর্যন্তই একটা কুঠুরিতে থাকতেন, যে পর্যন্ত না সেটা জীর্ণ হয়ে ভেঙে পড়ত। এরপর তিনি চলে যেতেন অন্য কোনো কুঠুরিতে। ‘আপনি কুঠুরিটা ঠিকঠাক করছেন না কেন?’ তাঁর কাছে জানতে চাওয়া হয়। ‘আমি আল্লাহর সঙ্গে চুক্তি করেছি, এই পৃথিবীকে আর মেরামত না করার,’ জবাবে তিনি বললেন। ধীরে ধীরে পুরো প্রাসাদই একটা সময় ধসে পড়ল। শুধু প্রবেশপথের বারান্দা ছাড়া আর কিছু অবশিষ্ট থাকল না। যে রাত্রে দাউদ মারা গেলেন, সেদিন ওই বারান্দাটাও পড়ে গেল। ‘এই কুঠুরির ছাদে তো ফাটল ধরেছে’, আরেক দর্শনার্থী একবার মন্তব্য করলেন। ‘এটা এক্ষুনি ভেঙে পড়বে।’ ‘গত ২০ বছর আমি এর ছাদের দিকে তাকাইনি’, দাউদ উত্তর দিলেন।</p><p>‘আপনি বিয়ে করছেন না কেন?’ দাউদকে জিজ্ঞাসা করা হয়। ‘কোনো বিশ্বাসী নারীকে আমি ঠকাতে পারব না’, জবাবে তিনি বললেন। ‘সেটা কী রকম?’ ‘যদি কোনো নারীকে আমি বিয়ের প্রস্তাব দিই, তার মানে হলো এই—আমি তার জীবনের সব দায়িত্ব গ্রহণ করছি। যেহেতু আমি আমার ধর্মীয় কর্তব্য আর পার্থিব কাজ, একসঙ্গে দুই দিকে মনোযোগ দিতে পারব না, সুতরাং এর অর্থ হলো আমি তার সঙ্গে প্রতারণা করব’, দাউদ বুঝিয়ে বললেন। ‘বেশ, অন্তত আপনার দাড়িটা তো আঁচড়ে নিন’, তাঁরা বললেন। ‘এর মানে হলো এই কাজ করার মতো অবসর আমার আছে’, উত্তরে তিনি বললেন।</p><p>এক জ্যোৎস্না রাতে দাউদ তাঁর প্রাসাদের ছাদে উঠলেন আর তাকালেন আকাশের দিকে। আল্লাহর রাজ্যের শ্রেষ্ঠত্বের কথা চিন্তা করে তিনি ধ্যানমগ্ন হয়ে পড়লেন, আর কাঁদতে কাঁদতে অজ্ঞান হয়ে গেলেন। তাঁর ছাদ থেকে ছিটকে পড়লেন প্রতিবেশীর ছাদে। প্রতিবেশী ভাবলেন, তাঁর ছাদে হয়তো কোনো চোর এসে পড়েছে। তাই তিনি তলোয়ার হাতে ছুটে এলেন। দাউদকে সেখানে দেখতে পেয়ে তাঁর হাত ধরলেন আর জানতে চাইলেন, ‘কে আপনাকে এখানে ছুড়ে ফেলেছে?’ ‘আমি তো সেটা জানি না’, দাউদ জবাব দিলেন। ‘আমি একটা ঘোরের মধ্যে ছিলাম, একটুও ধারণা আমার নেই।’</p><p>একবার দাউদকে দেখা গেল তড়িঘড়ি করে তিনি নামাজে যাচ্ছেন। ‘এত তটস্থ কী কারণে?’ তাঁকে জিজ্ঞাসা করা হয়। ‘শহরের প্রবেশপথে যে সেনাবাহিনী অপেক্ষা করে আছে, তাদের কারণে,’ উত্তরে তিনি বললেন। ‘ওরা আমার জন্য প্রতীক্ষায় আছে।’ ‘কোন সেনাবাহিনী?’ বিস্ময়ে তাঁরা বলে উঠলেন। ‘কবরস্থানের অধিবাসীরা’, দাউদ উত্তর দিলেন।</p></div></div></div></body></html>"
        },
        {
            "title": "এপস্টিন কাণ্ডে কংগ্রেসের তদন্তে হিলারি ক্লিনটনের সাক্ষ্য, ছবি ফাঁস | প্রথম আলো",
            "time": "2026-02-26T20:30:00",
            "imgUrl": "https://media.prothomalo.com/prothomalo-bangla%2F2026-02-26%2Fbqoz5522%2FHillaryClinton.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সাক্ষ্য দেওয়ার দাবিকে ‘রাজনৈতিক উদ্দেশ্যপ্রণোদিত’ আখ্যা দিয়ে এর আগে ক্লিনটন দম্পতি কমিটির সামনে হাজির হতে অস্বীকৃতি জানিয়েছিলেন। তবে সাক্ষ্য দিতে সম্মত হওয়ায় তাঁদের বিরুদ্ধে কংগ্রেসের প্রতি অবমাননা সম্পর্কিত শাস্তিমূলক ব্যবস্থা গ্রহণের সম্ভাবনা কমেছে।</p><p>এদিকে রুদ্ধদ্বার সাক্ষ্যে অংশ নেওয়া হিলারির একটি ছবি সামাজিক যোগাযোগমাধ্যম এক্সে পোস্ট করেন কনজারভেটিভ ইউটিউবার বেনি জনসন। তিনি ক্যাপশনে লিখেন, ‘হিলারিকে বিমর্ষ দেখাচ্ছে’। সঙ্গে যোগ করেন, এই ছবি তাঁকে রিপাবলিকান দলের কংগ্রেস সদস্য লরেন বোয়েবার্ট পাঠিয়েছেন।</p><p>এ নিয়ে তুমুল শোরগোল পড়ে যায়। কেননা, সাক্ষ্যগ্রহণ ছিল রুদ্ধদ্বার। তবে এটা রেকর্ড করে পরে প্রকাশ করার অনুমতি ছিল। ছবি ফাঁস হওয়ার খবরে ক্ষোভ প্রকাশ করেন হিলারি। সাক্ষ্যগ্রহণ থমকে যায়। পরে তা আবারও শুরু হওয়ার খবর জানা গেছে।</p></div></div></div></body></html>"
        },
        {
            "title": "ইউক্রেনে জালে ঢাকা হচ্ছে ৪০০০ কিলোমিটার সড়ক | প্রথম আলো",
            "time": "2026-02-26T19:50:58",
            "imgUrl": "https://media.prothomalo.com/prothomalo-bangla%2F2026-02-26%2Fqkydntts%2F01.jpg?rect=0%2C122%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাশিয়ার ড্রোন হামলা থেকে বাঁচতে চার হাজার কিলোমিটার সড়ক জালে ঢেকে ফেলার লক্ষ্য নির্ধারণ করছে ইউক্রেন। যেসব এলাকায় সরাসরি যুদ্ধ চলছে, সেখানকার সড়কগুলোতে ড্রোনরোধী জাল বসানোর কাজ আরও জোরদার করা হচ্ছে। চলতি বছরের শেষ নাগাদ এ কাজ শেষ করতে চায় দেশটির প্রতিরক্ষা মন্ত্রণালয়। গত বুধবার দেশটির প্রতিরক্ষামন্ত্রী মিখাইলো ফেদোরভ এ তথ্য জানান।</p><p>ইউক্রেনের ভেতরে সামরিক রসদ সরবরাহের পথ ও ঘাঁটিগুলোতে ড্রোন দিয়ে হামলা চালিয়ে আসছে রাশিয়া। ফেদোরভ জানান, গত এক বছরে উল্লেখযোগ্য পরিমাণ জাল স্থাপন করা হয়েছে, তবে বর্তমান পরিস্থিতিতে এটি আরও বাড়ানো প্রয়োজন। রুশ ড্রোন মোকাবিলায় এবং সুরক্ষাব্যবস্থা শক্তিশালী করতে ইউক্রেনের বাজেটে প্রায় ৩ কোটি ৭০ লাখ ডলার বরাদ্দ দেওয়া হয়েছে।</p></div></div></div></body></html>"
        },
        {
            "title": "১০ হাজার টাকা পর্যন্ত কৃষিঋণ সুদসহ মাফ | প্রথম আলো",
            "time": "2026-02-26T19:33:35",
            "imgUrl": "https://media.prothomalo.com/prothomalo-bangla%2F2026-02-23%2Fppkov7dh%2Fimage-285487-1771764948-1.webp?rect=0%2C16%2C750%2C394&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সরকার জানিয়েছে, সাবেক প্রধানমন্ত্রী বেগম খালেদা জিয়ার ১৯৯১ থেকে ১৯৯৬ মেয়াদে পাঁচ হাজার টাকা পর্যন্ত কৃষিঋণের সুদ-আসল মওকুফ করা হয়েছিল। এবার আবার ঋণ মওকুফ করা হলো।</p><p>জানতে চাইলে ঢাকা বিশ্ববিদ্যালয়ের অর্থনীতি বিভাগের অধ্যাপক ও সানেমের নির্বাহী পরিচালক সেলিম রায়হান প্রথম আলোকে বলেন, এটা সুফলভোগী কৃষকের তাৎক্ষণিক আর্থিক চাপ কমাবে, আবার চাষাবাদে বিনিয়োগের সুযোগ দেবে এবং মানসিক স্বস্তিও এনে দেবে। বিশেষ করে ক্ষুদ্র ঋণগ্রহীতাদের জন্য এটি একটি নতুন সূচনার সুযোগ তৈরি করতে পারে, যা সামগ্রিকভাবে গ্রামীণ অর্থনীতির গতিশীলতা বাড়াতে সহায়ক হতে পারে।</p><p>সেলিম রায়হান আরও বলেন, তবে এই সিদ্ধান্তের দীর্ঘমেয়াদি প্রভাব এবং অর্থায়নের উৎস নিয়েও ভাবনা জরুরি। ঋণ মওকুফ ভবিষ্যতে নিয়মিত ঋণ পরিশোধের প্রবণতায় প্রভাব ফেলতে পারে। নিয়মিত ঋণ পরিশোধকারীরা এতে কিছুটা বৈষম্যের অনুভূতিও পেতে পারেন। তিনি বলেন, নীতিনির্ধারকদের জন্য গুরুত্বপূর্ণ হবে ঋণ মওকুফের পাশাপাশি টেকসই কৃষি সহায়তা, ন্যায্যমূল্য নিশ্চিতকরণ, ফসল বিমা ও সহজ শর্তে পুনঃ অর্থায়নের মতো কাঠামোগত সংস্কার চালু করা, যাতে কৃষি খাত দীর্ঘ মেয়াদে শক্ত ভিত্তির ওপর দাঁড়াতে পারে।</p></div></div></div></body></html>"
        },
        {
            "title": "ইরানেও কি ইরাকের মতো ফাঁদে পড়তে যাচ্ছে যুক্তরাষ্ট্র | প্রথম আলো",
            "time": "2026-02-26T19:20:23",
            "imgUrl": "https://media.prothomalo.com/prothomalo-bangla%2F2026-02-26%2F69lhqu02%2Firan-1.JPG?rect=0%2C302%2C4252%2C2232&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ট্রাম্প হয়তো ইরানের সক্ষমতাকে বাড়িয়ে বলছেন। তবে হুমকিটা যখন তিনি নিজের দেশের ওপর টেনে আনছেন, তখন তিনি সেই বিতর্কিত পথই বেছে নিচ্ছেন, যা ইরাক যুদ্ধের বৈধতা দেওয়ার জন্য বুশের প্রশাসন এবং যুক্তরাজ্যের তৎকালীন প্রধানমন্ত্রী টনি ব্লেয়ারের সরকার ব্যবহার করেছিল।</p><p>বুধবার মার্কিন পররাষ্ট্রমন্ত্রী মার্কো রুবিও একই ধরনের হুঁশিয়ারি দেন। তিনি বলেন, ‘আপনারা দেখেছেন, নিজেদের কাছে থাকা ক্ষেপণাস্ত্রের পাল্লা বাড়াচ্ছে তারা। আর তারা যে পথের দিকে এগোচ্ছে, তাতে স্পষ্টতই এক দিন এমন অস্ত্র তৈরি করতে সক্ষম হবে, যেগুলো যুক্তরাষ্ট্রে পৌঁছে যাবে। তাদের কাছে এখন এমন অস্ত্র আছে, যেগুলো ইউরোপের বেশির ভাগ জায়গায় পৌঁছাতে পারে।’</p></div></div></div></body></html>"
        },
        {
            "title": "প্রথম আলোর দগ্ধ ভবন নিয়ে শিল্প প্রদর্শনীর নবম দিন | প্রথম আলো",
            "time": "2026-02-26T16:40:00",
            "imgUrl": "https://media.prothomalo.com/prothomalo-bangla%2F2026-02-26%2F2lyrr8zi%2F1.jpg?rect=0%2C388%2C5472%2C2873&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F18c58c05-9e66-46f3-8946-4437460f8f90%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">পুড়ে যাওয়া ভবনের সামনে আইএফআইসি ব্যাংক, ওয়ালটন, টিকে গ্রুপ, এমবিএ, এমসিএল, কাজী কনসালট্যান্ট, ব্র্যাক ইউনিভার্সিটি, প্রাণ আরএফএল গ্রুপ, মার্কেন্টাইল ব্যাংক এবং বিভিন্ন কোম্পানির কর্মকর্তারা।</figcaption></p></div></div></body></html>"
        }
    ]
}