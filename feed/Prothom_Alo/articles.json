{
    "source": "প্রথম আলো",
    "articles": [
        {
            "title": "ভালুকের আক্রমণে রক্তাক্ত হয়েও চালিয়ে গেলেন রান্না | প্রথম আলো",
            "time": "2025-11-22T05:17:11",
            "imgUrl": "https://media.prothomalo.com/prothomalo-bangla%2F2025-11-21%2Fdph3i5ay%2FCapture.PNG?rect=0%2C0%2C649%2C341&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাঘ–ভালুকের ভয় কে না পায়? এমন হিংস্র প্রাণীর সামনে পড়লে প্রাণ বাঁচানোই দায়। তবে বিরল এক ঘটনা ঘটেছে জাপানে। দেশটির এক রাঁধুনির রান্নাবান্নার প্রতি এতটাই নিষ্ঠা যে ভালুকের আক্রমণেও ঘাবড়ে যাননি তিনি। উল্টো লড়াই করেছেন। কারণ একটাই, রান্না বন্ধ করা যাবে না। </p><p>ঘটনাটি অবশ্য বেশ কয়েক দিনের পুরোনো—৯ নভেম্বরের। গতকাল শুক্রবার সেটি বিভিন্ন গণমাধ্যমে শিরোনাম হয়েছে। যদিও খবরে ওই রাঁধুনির নাম প্রকাশ করা হয়নি। তবে বলা হয়েছে, তিনি কাজ করেন জাপানের উত্তর–পূর্বাঞ্চলের আওমোরি অঞ্চলের একটি রেস্তোরাঁয়। </p><p>ওই রেস্তোরাঁর ব্যবস্থাপকের নাম সাসাকি। তিনি বলেন, ঘটনার দিন ভোর পাঁচটার দিকে রেস্তোরাঁয় খাবার তৈরি করছিলেন ৫৭ বছর বয়সী ওই রাঁধুনি। একপর্যায়ে স্যুপ তৈরি করতে রেস্তোরাঁর পেছনের দিকে গেলে একাকী হয়ে পড়েন। তখনই একটি ভালুক তাঁকে আক্রমণ করে।</p></div></div></div></body></html>"
        },
        {
            "title": "মিরপুর টেস্ট: আবার মুমিনুলের ফিফটি, লিড ৪৫০ পেরিয়েছে বাংলাদেশের | প্রথম আলো",
            "time": "2025-11-19T03:04:41",
            "imgUrl": "https://media.prothomalo.com/prothomalo-bangla%2F2025-11-22%2Fk76iwyhp%2F345e04eb-f13d-4971-a895-8d8b879bc0e1.jpg?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>না হলো না!</p><p>৯০ ওভার শেষে মাঠে আম্পায়ার ও খেলোয়াড়দের অঙ্গভঙ্গি দেখে মনে হয়েছিল টেস্টের প্রথম দিনে একটি ওভার বাড়তি খেলাতে পারেন তাঁরা। সেটি হয়নি। মুশফিক অপরাজিত রইলেন ৯৯ রানে। কাল ১ রান করলেই বিশ্বের ১১তম ক্রিকেটার হিসেবে নিজের শততম টেস্টে সেঞ্চুরির কীর্তি গড়বেন মুশফিক। </p><p>মুশফিক আজ সেঞ্চুরিটি পাবেন কি না, শেষ কয়েক ওভার ধরে সবার মনে এ নিয়েই কৌতুহল ছিল। মুশফিকও হয়তো সেঞ্চুরিটি আজই করতে চেয়েছিলেন। নইলে কি দিনে নিজের শেষ বলটিতে সুইপ খেলেন এই অভিজ্ঞ ব্যাটসম্যান! সেটি করেও পারেননি। সেই শট থেকে এসেছে ১ রান।</p><p>মুশফিকের ৯৯* ও মুমিনুলের ফিফটিতে বাংলাদেশ প্রথম দিন শেষ করেছে ৪ উইকেটে ২৯২ রান নিয়ে। নাজমুল ছাড়া সবাই শুরুটা ভালো করেছেন। ওপেনার সাদমান করেছেন ৩৫, মাহমুদুল ৩৫।  লিটন অপরাজিত আছেন ৪৭ রান নিয়ে। </p><p>আয়ারল্যান্ডের হয়ে অ্যান্ডি ম্যাকব্রাইন একাই ৪ উইকেট নিয়েছেন।</p></div></div></div></body></html>"
        },
        {
            "title": "বৈদ্যুতিক গাড়ি বিক্রিতে বড় বাধা নিবন্ধন ফি ও অগ্রিম কর | প্রথম আলো",
            "time": "2025-11-22T05:00:00",
            "imgUrl": "https://media.prothomalo.com/prothomalo-bangla%2F2025-08-19%2Fr0hpx66v%2Fhybrid-car-copy.jpg?rect=0%2C0%2C2640%2C1386&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশ সড়ক পরিবহন কর্তৃপক্ষের (বিআরটিএ) তথ্যমতে, দেশে ২০২১ সালে ৪টি, ২০২২ সালে ২টি, ২০২৩ সালে ৩৮টি ও ২০২৪ সালে ৬৬টি বৈদ্যুতিক গাড়ি নিবন্ধন হয়েছে। চলতি ২০২৫ সালের সেপ্টেম্বর পর্যন্ত এই সংখ্যা বেড়ে দাঁড়িয়েছে ১০২।</p><p>খাতসংশ্লিষ্ট ব্যক্তিরা জানান, ভারত বৈদ্যুতিক বাহন বিষয়ে ২০১২ সালে নীতিমালা তৈরি করে। বর্তমানে সে দেশে বৈদ্যুতিক গাড়ি হচ্ছে মোট গাড়ির ২ দশমিক ৫ শতাংশ। থাইল্যান্ড ২০১৫ সালে, নেপাল ২০১৮ সালে ও শ্রীলঙ্কা ২০২৩ সালে এ-সংক্রান্ত নীতিমালা প্রণয়ন করে। বর্তমানে থাইল্যান্ডের মোট গাড়ির প্রায় ২১ দশমিক ২ শতাংশ বৈদ্যুতিক গাড়ি। নেপালে এই হার ৭৬ শতাংশ। অথচ বাংলাদেশে ২০২৫ সালের সেপ্টেম্বরে সাকল্যে বৈদ্যুতিক গাড়ির সংখ্যা দাঁড়িয়েছে মাত্র ২১২। আর নীতিমালা এখন হয়ইনি।</p><p>বিওয়াইডি বাংলাদেশের প্রধান বিপণন কর্মকর্তা ইমতিয়াজ নওশের প্রথম আলোকে বলেন, ‘আমরা এখন পর্যন্ত ৩৫০টির বেশি গাড়ি বিক্রি করেছি। তবে এর মধ্যে ৭০ শতাংশ প্লাগইন হাইব্রিড গাড়ি, বাকি ৩০ শতাংশ পুরোপুরি বৈদ্যুতিক গাড়ি। এ গাড়ির প্রতি ধীরে ধীরে মানুষের আগ্রহ বাড়লেও নিবন্ধন ফি ও অগ্রিম কর বেশি হওয়ায় কিনছেন কম।’</p></div></div></div></body></html>"
        },
        {
            "title": "গাছের মধ্যে বিরল খনিজ তৈরির উপযোগী মোনাজাইট খুঁজে পেয়েছেন বিজ্ঞানীরা | প্রথম আলো",
            "time": "2025-11-22T05:00:00",
            "imgUrl": "https://media.prothomalo.com/prothomalo-bangla%2F2025-11-21%2F3eay98bq%2FFern.reuters.png?rect=0%2C145%2C960%2C504&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফার্ন বিশেষ ধরনের ভাসকুলার গাছ, যা ফুল বা বীজ উৎপাদন করে না। এদের প্রজনন হয় স্পোর বা রেণুর মাধ্যমে। সাধারণত ছায়াযুক্ত, আর্দ্র ও স্যাঁতসেঁতে পরিবেশে জন্মায় গাছটি। সম্প্রতি ব্লেকনাম ওরিয়েন্টালে প্রজাতির ফার্ন নিয়ে গবেষণার সময় গাছটির মধ্যে বিরল খনিজ তৈরির উপযোগী মোনাজাইট পদার্থের স্ফটিক খুঁজে পেয়েছেন চীনের বিজ্ঞানীরা। বিজ্ঞানীদের দাবি, গাছটি প্রাকৃতিকভাবে মোনাজাইটের অত্যন্ত ছোট স্ফটিক তৈরি করতে পারে। এ বিষয়ে চায়নিজ একাডেমি অব সায়েন্সেসের ভূ–রসায়নবিদ লিউকিং হে বলেন, এই আবিষ্কারকে বলা যায় সম্পূর্ণ অপ্রত্যাশিত। ফার্নের এই অনন্য ক্ষমতার তথ্য উদ্ভিদবিজ্ঞান ও ভূতাত্ত্বিক গবেষণায় নতুন সুযোগ করে দেবে।</p></div></div></div></body></html>"
        },
        {
            "title": "ট্রাম্প-মামদানির বিস্ময়কর বৈঠকে যা ঘটল, হঠাৎ মামদানির এত প্রশংসার কারণ কী | প্রথম আলো",
            "time": "2025-11-22T04:58:18",
            "imgUrl": "https://media.prothomalo.com/prothomalo-bangla%2F2025-11-22%2Fqjut09v2%2FUSA-TRUMP-MAMDANI-01.jpg?rect=0%2C69%2C970%2C509&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>এটি ছিল একেবারেই অপ্রত্যাশিত বন্ধুত্বপূর্ণ সাক্ষাৎ</strong></p><p>এমন কিছু হতে পারে, কেউ কেউ আগে থেকেই ধারণা করেছিলেন। তবুও ঘটনাটি ছিল খানিকটা বিস্ময়কর; বিশেষ করে এ সাক্ষাৎ যখন হোয়াইট হাউসে ডেকে নিয়ে ট্রাম্পের মতো কারও সঙ্গে হয়।</p><p>সংবাদকর্মীরা দুই রাজনীতিককে বারবার তাঁদের মতপার্থক্য ও একে অপরের সম্পর্কে কঠোর মন্তব্যের কথা মনে করিয়ে প্রশ্ন করছিলেন।</p><p>কিন্তু দুজনই সেই সুযোগ এড়িয়ে গিয়ে মিলের জায়গাগুলোই তুলে ধরছিলেন।</p><p><strong>ট্রাম্পের কয়েকটি মন্তব্য ছিল এমন:</strong></p><p>‘আমি মনে করি, প্রকৃতপক্ষে তিনি (মামদানি) কিছু রক্ষণশীল মানুষকে চমকে দেবেন।’</p><p>‘ওনার কিছু ভাবনা সত্যি আমার ভাবনার মতোই।’</p><p>‘আমার ভাবনার চেয়েও বেশি বিষয়ে আমরা একমত হয়েছি।’</p><p>‘আমি মনে করি, এই মেয়র কিছু দারুণ কাজ করবেন।’</p><p>বৈঠকে এক সাংবাদিক মনে করিয়ে দেন, মামদানি নির্বাচিত হলে ট্রাম্প নাকি নিউইয়র্ক সিটির তহবিল কাটার হুমকি দিয়েছিলেন। ট্রাম্প বলেন, প্রয়োজন হলে সেই কার্ড তিনি খেলবেন। তবে এখন এতে সম্ভাবনা কম মনে হচ্ছে।</p><p>ট্রাম্প বলেন, ‘আমার মনে হচ্ছে, তাকে সাহায্যই করব; ক্ষতি নয়।’</p></div></div></div></body></html>"
        },
        {
            "title": "ঢাকায় ভুটানের প্রধানমন্ত্রীকে লাল গালিচা সংবর্ধনা | প্রথম আলো",
            "time": "2025-11-22T04:53:28",
            "imgUrl": "https://media.prothomalo.com/prothomalo-bangla%2F2025-11-22%2Fgxlitjie%2Fvutan-1.jpg?rect=0%2C0%2C1440%2C756&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এরপর ভুটানের প্রধানমন্ত্রী সাভারের জাতীয় স্মৃতিসৌধের উদ্দেশে রওনা দেন। সেখানে তিনি স্মৃতিসৌধের বেদিতে পুষ্পস্তবক অর্পণ এবং দর্শনার্থী বইতে স্বাক্ষর করবেন।</p><p>দুপুরে ভুটানের প্রধানমন্ত্রীর সঙ্গে বাংলাদেশের পররাষ্ট্র উপদেষ্টা ও বাণিজ্য উপদেষ্টার বৈঠক হওয়ার কথা রয়েছে। বেলা ৩টায় তেজগাঁওয়ে প্রধান উপদেষ্টার কার্যালয়ে অধ্যাপক ইউনূসের সঙ্গে তোবগের একান্ত বৈঠক অনুষ্ঠিত হবে।</p><p>সন্ধ্যায় তিনি তাঁর সম্মানে আয়োজিত আনুষ্ঠানিক নৈশভোজে অংশ নেবেন।</p></div></div></div></body></html>"
        },
        {
            "title": "১৩৫ বছরের অন্নদা গোবিন্দ লাইব্রেরি: ৩৮ হাজার বই, কিন্তু পাঠক কই? | প্রথম আলো",
            "time": "2025-11-22T04:51:37",
            "imgUrl": "https://media.prothomalo.com/prothomalo-bangla%2F2025-11-21%2Fmkhvhrwe%2F1.jpeg?rect=0%2C213%2C961%2C505&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>দুর্লভ যত সংগ্রহ</strong></p><p>গ্রন্থাগারের কক্ষে বছরের পর বছর ধরে বই সাজিয়ে রেখেছেন আবদুল মতীন খান। ১৯৬৯ সালে তিনি এই গ্রন্থাগারের সঙ্গে যুক্ত হন। শুরুতে শিশু বিভাগের দায়িত্বে ছিলেন।</p><p>গ্রন্থাগারের একটি আলমারি খুলে আবদুল মতীন খান দেখালেন অমূল্য সব প্রাচীন বই। বইগুলো বাঁধাই করা; কিছু বইয়ের পাতা বয়সের ভারে লালচে হয়ে গেছে। কোনোটির দাম পাঁচ সিকা, কোনোটি ছয় আনা, কোনোটি চার টাকা। দুর্লভ এসব বইয়ের মধ্যে ১৯ শতকের শুরুতে প্রকাশিত বইও রয়েছে।</p><p>গ্রন্থাগারে থাকা প্রাচীন বইগুলোর লেখকের তালিকায় আছেন কালী প্রসন্ন ঘোষ, নিগমানন্দ, বিনয় কুমার সরকার, নলিনীরঞ্জন পণ্ডিত, প্রমথ চৌধুরী, বিজয় চন্দ্র মজুমদার, মন্মথ নাথ ঘোষ, অধ্যাপক শ্রী রাধা কমল মুখোপাধ্যায়, হেমচন্দ্র দত্ত, গোবিন্দ চন্দ্র দাস, দ্বিজেন্দ্রলাল রায়, শিশির কুমার ঘোষ, কিরণাবালা দাসী, অনুবাদক সতীশ চন্দ্র গুপ্ত, ভ্লাদিমির করলেস্কো, রবীন্দ্রনাথ ঠাকুরসহ অনেকের নাম।</p></div></div></div></body></html>"
        },
        {
            "title": "২০২৬ সালের মার্চে শুরু হচ্ছে ফিফার নতুন টুর্নামেন্ট | প্রথম আলো",
            "time": "2025-11-22T04:49:40",
            "imgUrl": "https://media.prothomalo.com/prothomalo-bangla%2F2025-11-06%2F4ae8tugh%2F478885-01-02.jpg?rect=0%2C0%2C3551%2C1864&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০২৪ সালের মার্চে পাইলট প্রকল্পের সফল আয়োজনের পর ফিফা এবার আরও একধাপ এগিয়ে সম্পূর্ণ নতুন এ প্রতিযোগিতা চালু করতে যাচ্ছে। এতে আগের চেয়ে আরও বেশি সদস্যদেশ, আরও বেশি ভেন্যু যুক্ত হবে এবং ইতিহাসে প্রথমবারের মতো যোগ দেবে নারী জাতীয় দলগুলোও।</p><p>২০২৪ সালের আসরে ইতিবাচক সাড়া পেয়েই মূলত টুর্নামেন্টকে বিস্তৃত আকারে আয়োজনের পরিকল্পনা শুরু করে ফিফা। ফিফার মতে, সম্প্রসারিত এ ফরম্যাট আন্তর্জাতিক পর্যায়ে প্রতিযোগিতামূলক ম্যাচের সংখ্যা বাড়াবে এবং বিশ্ব ফুটবলের উন্নয়নে সরাসরি ভূমিকা রাখবে।</p><p>টুর্নামেন্ট সম্পর্কে আরও বিস্তারিত জানানো হবে ২০২৬ সালের শুরুতে।</p></div></div></div></body></html>"
        },
        {
            "title": "আল্লাহর ভয়ে যে চোখ কাঁদে | প্রথম আলো",
            "time": "2025-11-22T04:47:28",
            "imgUrl": "https://media.prothomalo.com/prothomalo-bangla%2F2025-11-22%2F0469lhj4%2Fpexels-tahir-osman-109306362-15494477.jpg?rect=0%2C1841%2C2268%2C1191&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p><strong>এই অশ্রু কেন আল্লাহর কাছে এত প্রিয়?</strong></p><p>১. এটি হৃদয়ের জীবন্ত থাকার প্রমাণ</p><p>২. এটি গুনাহ মুছে দেওয়ার শক্তিশালী মাধ্যম</p><p>৩. এটি আল্লাহর সঙ্গে ব্যক্তিগত সংযোগের ফল</p><p>৪. এটি উপহাস, বাহাদুরি বা প্রদর্শনশীলতা নয়—শুধুই খাঁটি ইমানের প্রকাশ</p><p>নবীজি (স.) বলেছেন, “যে ব্যক্তি আল্লাহর ভয়ে কাঁদে, তার চোখ থেকে বের হওয়া অশ্রু কিয়ামতের দিন অত্যন্ত মূল্যবান হবে।” (সুনানে ইবনে মাজাহ, হাদিস: ৩৯৯৮)</p><p><strong>আল্লাহর ভয়ে কান্না হৃদয় বদলে দেয়</strong></p><p>আল্লাহর ভয় মানে আতঙ্ক বা ভীত সন্ত্রস্ত থাকা নয়। বরং এর অর্থ—গভীর সম্মান, ভালোবাসা এবং তাঁর সামনে নিজের অক্ষমতা উপলব্ধি করা।</p><p>এই কান্না—</p><ul><li><p>অহংকারকে ভেঙে বিনয়ী বানায়</p></li><li><p>মনকে পরিষ্কার করে</p></li><li><p>নফসকে কঠোরতা থেকে মুক্ত করে</p></li><li><p>আমলের প্রতি আগ্রহ জাগায়</p></li><li><p>দোয়া কবুলের সম্ভাবনা বাড়ায়</p></li></ul><p>হাদিসে এসেছে, “যে ব্যক্তি আল্লাহর ভয়ে কাঁদে, আল্লাহ তার দোয়া ফিরিয়ে দেন না।” (দলায়েলুন নুবুওয়াহ)</p><p><strong>আল্লাহর ভয়ে কান্নার কিছু আমল</strong></p><p>১. রাতে তাহাজ্জুদে দাঁড়িয়ে ছোট ছোট আয়াত নিয়ে ধীরে ধীরে নামাজ পড়া</p><p>২. নিজের জীবনের হিসাব নেওয়া—আমি কোথায় ভুল করছি?</p><p>৩. দোয়ায় বিনয় প্রকাশ করা—হে আল্লাহ, তুমি আমাকে ক্ষমা না করলে আমার কে আছে?</p><p>৪. কোরআনের তিলাওয়াতের সময় মানে বোঝার চেষ্টা করা</p><p>৫. নিঃসঙ্গ সময়ে আল্লাহর মহানত্ব ও করুণার কথা ভাবা</p><p><strong>শেষ কথা</strong></p><p>যে চোখ মানুষের সামনে কাঁদে, তা শুধু অশ্রু। আর যে চোখ আল্লাহর সামনে, শুধু তাঁর ভয় ও ভালোবাসায় কাঁদে—তা মুক্তি, ক্ষমা ও জান্নাতের চাবিকাঠি।</p><p>এমন চোখের অশ্রু মানুষকে আল্লাহর সবচেয়ে প্রিয় বান্দাদের অন্তর্ভুক্ত করে। আল্লাহ আমাদের সেই সৌভাগ্য দান করুন—যে চোখ কাঁদবে না দুনিয়ার ক্ষণস্থায়ী কষ্টে, বরং কাঁদবে আল্লাহর ভালোবাসা ও ভয় থেকে।</p><p>আল্লাহ আমাদের সবাইকে এমন নরম হৃদয় দান করুন। আমিন।</p></div></div></body></html>"
        },
        {
            "title": "চট্টগ্রামের আলিয়ঁস ফ্রঁসেজ মিলনায়তনে পাঁচ শিল্পীর চিত্র প্রদর্শনী | প্রথম আলো",
            "time": "2025-11-22T04:37:01",
            "imgUrl": "https://media.prothomalo.com/prothomalo-bangla%2F2025-11-22%2Fnbx0eeyr%2FWhatsApp_Image_2025_11_22_at_10_17_05.jpeg?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রদর্শনীতে বিশেষভাবে নজর কেড়েছে শিল্পী সঞ্জীব বড়ুয়ার শিল্পকর্ম ‘টাইম অ্যান্ড রিয়েলাইজেশন’ সিরিজের ছবিগুলো। ক্যানভাসে অ্যাক্রিলিকে আঁকা একটি ছবির বিবরণ দেওয়া যাক। নানা তলে সন্নিবেশিত ছবিটি প্রথম দেখায় মনে হবে জলরঙের ওয়াশে আঁকা। জলের ওপর লাল রক্তের ফোঁটা যেন মিশে যাওয়ার ঠিক আগের মুহূর্তে স্থির হয়ে গেছে। যেন অন্ধকার বনভূমির পটভূমিতে কেউ একটি ফুল ফুটিয়েছে। ছড়িয়ে থাকা গাছগুলোর ঠিক কেন্দ্রেই এই রক্তচিহ্ন। আবার তার ভেতরে একটা আবছা ধারালো দা। সব মিলিয়ে ক্ষত, জন্ম, মৃত্যু, অন্ধকারের বিস্তার সব এসে গ্রাস করে দর্শককে। অর্গানিক অ্যাবস্ট্র্যাকশনের ভেতরে বর্তমান সময়ের নৈরাজ্য যেন হুড়মুড় করে ঢুকে পড়েছে।</p><p>সবাই চুপ করে থাকলেও ঘটনা নিজেই তার বিবরণ হয়ে দাঁড়ায়। সমকালের এই বার্তা কে এড়াতে পারে? শিল্পী সঞ্জয় কুমার দাশের ‘সাউন্ড অব সাইলেন্স’ দেখতে দেখতে এমন ভাবনা দর্শকের মনে দোলা দিয়ে যায়। তাঁর ছবি দেখে ভীষণভাবে ফরাসি চিত্রশিল্পী মার্ক শাগালের কথা মনে পড়ে। শাগাল যেভাবে বহুতলকে একসঙ্গে একটা বাস্তবতায় হাজির করেন সঞ্জয়ও তা করেছেন। তাঁর চিত্রকর্ম বিশৃঙ্খল, সহিংস ও মানবিক ট্র্যাজেডিতে ভরা নগর বাস্তবতার রূপকে ধারণ করে। মৃত্যু, হাসপাতাল, উর্দি পরা নিরাপত্তা বাহিনী, তর্কপ্রবণ মানুষ—সব মিলিয়ে একই জমিনে বিশৃঙ্খল বিচ্ছিন্ন দৃশ্য একসঙ্গে মিলিত হয়ে একটি সমষ্টিগত অভিজ্ঞতা তৈরি করেছে। রঙের ব্যবহার তীব্র ও উজ্জ্বল—নীল, সবুজ, কমলা, বেগুনি ইত্যাদি রং মিলেমিশে একধরনের মনস্তাত্ত্বিক উত্তেজনা তৈরি হয়। এই ডিস্টোপিয়ান আরবান ল্যান্ডস্কেপের ভেতরে দর্শক সমকালীন বাংলাদেশকেই খুঁজে পাবেন।</p></div></div></div></body></html>"
        },
        {
            "title": "‘অ্যাডাল্ট’ সনদ পাওয়া বাংলা সিনেমাটি মুক্তি পেল, কী আছে সিনেমায় | প্রথম আলো",
            "time": "2025-11-22T04:31:47",
            "imgUrl": "https://media.prothomalo.com/prothomalo-bangla%2F2025-10-17%2Fxwpe2izc%2FScreenshot-2025-10-17-141837.jpeg?rect=0%2C0%2C700%2C368&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফেডারেশনের অভিযোগ ছিল, সিনেমার প্রযোজনা প্রতিষ্ঠান প্রমোদ ফিল্মস তাদের আগের দুটি ছবির জন্য কলাকুশলীদের বকেয়া মেটায়নি। সে কারণেই আপত্তি জানিয়েছে ফেডারেশন। তারপর দফায় দফায় বৈঠক হয়েছে ফেডারেশনের সঙ্গে ছবির পরিচালক ও প্রযোজকের। পরে বিষয়টি সুরাহা করা হয়েছে।</p><p>সিনেমায় পায়েল সরকার, রুদ্রনীল ঘোষ, সৌরভ দাস, ঋষভ বসু, অনুরাধা মুখোপাধ্যায়, সুদীপ মুখোপাধ্যায়, অমিত সাহা, অনিন্দ্য পুলক বন্দ্যোপাধ্যায়, অঞ্জন রায় চৌধুরী, রানা বসু ঠাকুরসহ অনেকে অভিনয় করেছেন।</p></div></div></div></body></html>"
        },
        {
            "title": "তিনি কৃষক, বই পড়েন, গানও লেখেন | প্রথম আলো",
            "time": "2025-11-22T04:28:49",
            "imgUrl": "https://media.prothomalo.com/prothomalo-bangla%2F2025-11-22%2F113yam79%2FPA22112025P-1.jpg?rect=0%2C0%2C1198%2C629&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>পাঠকের বাড়িতে সোহরাবের বই</strong></p><p>সোহরাব আলী কৃষকদের জীবনমান উন্নয়নের আন্দোলন হিসেবে যেমন গান লিখেছেন, তেমনি কৃষকদের হাতে তুলে দিয়েছেন বই। তাঁর কাছ থেকে বই নিয়ে পড়তে পড়তে পাঠক হয়ে উঠেছেন স্কুলে না যাওয়া সত্যেন্দ্রনাথ প্রামাণিক। সোহরাব আলীর ভাষায়, সত্যেন তাঁর সবচেয়ে বড় পাঠক। এখন দর্শনের বই পড়ে দর্শন ব্যাখ্যা করতে পারেন।</p><p>সম্প্রতি তানোরের মাদারীপুর গ্রামে গিয়ে দেখা যায়, মাটির ঘরে খাটের ওপর বসে আল্লামা ইকবালের ‘শেকওয়াও জওয়াবে শেকওয়া’ বইটি পড়ছেন। তাঁকে সাজিয়ে রাখা হয়েছে সাইয়েদ আবদুল হাইয়ের ‘ভারতীয় দর্শন’, আরজ আলী মাতুব্বরের ‘রচনাসমগ্র’, রুশোর ‘সোশ্যাল কন্ট্রাক্ট’, ‘রুবাইয়াৎ-ই-ওমর খৈয়াম’, রবীন্দ্রনাথ ঠাকুরের ‘জাপান যাত্রী’, রেবতী বর্মনের ‘দ্য ক্যাপিটাল’–এর মতো সব বই।</p><p>সারা জীবন বই পড়ে শুধু কৃষক হয়ে থাকলেন কেন জানতে চাইলে বেগম রোকেয়া থেকে উদ্ধৃত করে সোহরাব আলী বললেন, ‘এ কঠোর মহীতে চাষা এসেছে শুধু সহিতে, আর মরমের ব্যথা লুকায়ে মরমে জঠর অনলে দহিতে।’ এরপর বললেন, ‘আমি যেহেতু চাষার ছেলে চাষা তাই এসবের দ্বারাই বোধ হয় প্রভাবিত হয়েছি।’</p><p>সোহরাব আলীর সংগ্রহে রয়েছে ছয় শতাধিক বই। এর মধ্যে মাত্র ১০০টির মতো তাঁর বাড়িতে রয়েছে। বাকি পাঁচ শতাধিক বই বিভিন্ন এলাকার মানুষকে পড়তে দিয়েছেন।</p><p>সোহরাব আলী জানান, দুই বছর পর গত ৩০ আগস্ট আরজ আলী মাতুব্বরের ‘চিন্তারজগৎ’ বইটি ফেরত দিলেন রাজশাহীর এক পাঠক। একই দিনে ফেরত পেলেন জেলার বাগমারা উপজেলার মচমইল গ্রামের এক পাঠকের কাছ থেকে হায়দার আকবর খান রনোর ‘ফরাসি বিপ্লব থেকে অক্টোবর বিপ্লব’। শুধু এই বই দুটি আদায় করতে তিনি তানোর থেকে রাজশাহী শহরে এসেছিলেন। তাঁর সব বইপুস্তক এভাবেই পাঠকের বাড়িতে থাকে।</p></div></div></div></body></html>"
        },
        {
            "title": "মাদারীপুরে মানব পাচার মামলার জেরে প্রতিপক্ষের হামলায় আহত ১৫ | প্রথম আলো",
            "time": "2025-11-22T04:24:15",
            "imgUrl": "https://media.prothomalo.com/prothomalo-bangla%2F2025-11-22%2Firvm12up%2FMadaripurDH069920251122IMG4925.jpg?rect=0%2C132%2C3520%2C1848&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মাদারীপুরের ডাসারে মানব পাচার মামলা জেরে প্রতিপক্ষের হামলায় অন্তত ১৫ জন আহত হয়েছেন। গতকাল শুক্রবার রাতে ডাসার উপজেলার বালিগ্রাম ইউনিয়নের পূর্ব বোতলা এলাকায় এ ঘটনা ঘটে।</p><p>আহত ব্যক্তিদের মধ্যে ১১ জনের পরিচয় পাওয়া গেছে। তাঁরা হলেন নাসির হাওলাদার (৩৩), সালাম হাওলাদার (৫৫), সালমা বেগম (৫০), আলো বেগম (৫৫), কামাল হাওলাদার (৪৫), সবুজ হালাদার (৩৮), হাফিজ হাওলাদার (৬০), আসাদ হাওলাদার (৪৮), জামাল হাওলাদার (৪৫), মৌসুমী বেগম (২২) ও তানিয়া বেগম (২৬)। সবার বাড়ি পূর্ব বোতলা এলাকায়।</p></div></div></div></body></html>"
        },
        {
            "title": "টেস্টের মুশফিকুর রহিমকে কতটা জানেন আপনি | প্রথম আলো",
            "time": "2025-11-22T04:15:00",
            "imgUrl": "https://media.prothomalo.com/prothomalo-bangla%2F2025-11-21%2Fhhuplqf1%2FNew-Phototastic-Collage1.jpg?rect=0%2C0%2C4096%2C2150&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-title-info BG103\"><p class=\"print-entity-section-wrapper uqsT1\"><h2 class=\"uv2z3\">স্পোর্টস কুইজ </h2></p><p><h1 data-title-0=\"টেস্টের মুশফিকুর রহিমকে কতটা জানেন আপনি\" class=\"IiRps \">টেস্টের মুশফিকুর রহিমকে কতটা জানেন আপনি</h1></p><div class=\"Ibzfy\"><p>বাংলাদেশের প্রথম খেলোয়াড় হিসেবে শততম টেস্ট খেলতে নেমে সেঞ্চুরি করার কীর্তি গড়েছেন মুশফিকুর রহিম। তাঁর ১০০ টেস্টের ক্যারিয়ারের খোঁজখবর কতটা জানেন আপনি—</p></div></div></div></body></html>"
        },
        {
            "title": "৪৯তম বিসিএসে সুপারিশপ্রাপ্ত হয়েছেন মিতা, এ পর্যন্ত আসতে কত কাঠখড়ই না পোড়াতে হয়েছে তাঁকে | প্রথম আলো",
            "time": "2025-11-22T04:00:00",
            "imgUrl": "https://media.prothomalo.com/prothomalo-bangla%2F2025-11-20%2Fl37zgpa7%2Fa070919e-97c8-4af9-990d-56b58487c8ac.jpg?rect=0%2C87%2C547%2C287&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ কথা শুনে মিতার মতো তাঁর শিক্ষকদের মনেও বিষাদের ছায়া নেমে এল। তাঁকে নিয়ে সবচেয়ে বেশি আশাবাদী ছিলেন বিজ্ঞান বিষয়ের শিক্ষক সাজিদুল ইসলাম। মানবিক বিভাগের বই নিতে গেলে মিতাকে পরপর তিন দিন তিনি ফিরিয়ে দিলেন, যেন বিজ্ঞান বিভাগে ভর্তি হয়। শেষে মানবিকেই পড়তে হলো মিতাকে।</p><p>২০১৭ সালে বাঘার রহমতুল্লাহ বালিকা উচ্চবিদ্যালয় থেকে জিপিএ-৫ পেয়ে এসএসসি পাস করলেন মিতা। নম্বর পেলেন ১১৯৪, মানবিক বিভাগ থেকে উপজেলার মধ্যে সর্বোচ্চ। দেশের যেকোনো কলেজে ভর্তি হতে পারতেন কিন্তু এবারও আর্থিক কারণে তাঁকে ভর্তি করে দেওয়া হলো স্থানীয় মোজাহার হোসেন মহিলা ডিগ্রি কলেজে। ২০১৯ সালে জিপিএ-৫ (১১৪১ নম্বর) পেয়ে এইচএসসি পাস করেন। এবারও উপজেলার মধ্যে মানবিকে সর্বোচ্চ নম্বর মিতার।</p><p>বিশ্ববিদ্যালয়ে ভর্তির সময়ও বাধার মুখে পড়লেন মিতা। বললেন, ‘আমার মা (সেলিনা বেগম) অত্যন্ত বুদ্ধিমতী। আমার ঢাকা বিশ্ববিদ্যালয়ে পড়ার ইচ্ছাটা তিনি জানতেন। তাই আমার এসএসসির স্কলারশিপের ১৬ হাজার টাকা দিয়ে দুটি ছাগল কিনে রেখেছিলেন। আমি জীবনে অনেক ‘‘না’’ শুনেছি। বিশ্ববিদ্যালয়ে ভর্তির সময় যেন আমাকে আরেকটা না শুনতে না হয়, সেই জন্য মা এই ব্যবস্থা করে রেখেছিলেন।’</p><p>এইচএসসির ফল প্রকাশের পর মিতার বাবা রাজশাহীতেই মেয়েকে ভর্তি হতে বললেন। কিন্তু শিক্ষকদের চাপাচাপি আর পরামর্শে মেয়েকে ঢাকা বিশ্ববিদ্যালয়েই পড়ানোর সিদ্ধান্ত নিলেন। মিতার শিক্ষকেরা চাঁদা তুলে তাঁর ঢাকা বিশ্ববিদ্যালয়ে ভর্তির জন্য সহযোগিতা করলেন।</p><p>মিতা বলেন, ‘আমাকে না জানিয়েই তাঁরা এই উদ্যোগ নিয়েছিলেন। তখনকার ইউএনও শাহীন রেজাও সহযোগিতা করেছিলেন।’</p></div></div></div></body></html>"
        },
        {
            "title": "বিএনপিতে তৃণমূলে ‘ঐক্য প্রতিষ্ঠার’ চ্যালেঞ্জ, ‘পরিবর্তনে আশা’ জামায়াতের | প্রথম আলো",
            "time": "2025-11-22T04:00:00",
            "imgUrl": "https://media.prothomalo.com/prothomalo-bangla%2F2025-11-22%2F0gixivw7%2FCapture.jpg?rect=0%2C166%2C1154%2C606&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০০১ সালের নির্বাচনে বিএনপির প্রার্থী আলী কদর এ আসনে জয়ী হয়েছিলেন। এরপর ২০০৮ সালে বিএনপি-জামায়াতের নেতৃত্বাধীন চারদলীয় ঐক্যজোটের প্রার্থী হন জামায়াতের নেতা মাওলানা আজীজুর রহমান। পাঁচ হাজার ভোটের ব্যবধানে তিনি আওয়ামী লীগের প্রার্থীর কাছে হেরে যান। এবারও আজীজুর রহমানকে জামায়াতের দলীয় প্রার্থী করা হয়েছে। এ জন্য জামায়াতে ইসলামী এ আসনে জয়ী হওয়ার ব্যাপারে আশাবাদী। যদিও বিএনপি নেতাদের দাবি, জামায়াতের প্রার্থী ২০০৮ সালে যে ভোট পেয়েছিলেন, তা ছিল মূলত বিএনপির ভোট।</p><p>এ আসনে বিএনপির প্রার্থী হিসেবে গণসংযোগ করছেন দলের সাবেক দপ্তর সম্পাদক মফিকুল হাসান (তৃপ্তি)। যদিও শার্শার কয়েকটি ইউনিয়নের একাংশের নেতারা প্রার্থী বদলের জন্য কেন্দ্রে লিখিত আবেদন করেছেন। শার্শা উপজেলা বিএনপির সভাপতি মো. হাসান জহির, সাধারণ সম্পাদক নুরুজ্জামান লিটন ও সাবেক সভাপতি খাইরুজ্জামান এ আসনে দলীয় মনোনয়নপ্রত্যাশী।</p><p>এ বিষয়ে মো. হাসান জহির বলেন, ‘কোনো ত্যাগী নেতাকে তৃণমূলের নেতা-কর্মীরা প্রার্থী হিসেবে দেখতে চান। এ জন্য বিভিন্ন ইউনিয়নের নেতারা লিখিত আবেদন জানিয়েছেন।’</p><p>বিএনপির দলীয় প্রার্থী মফিকুল হাসান বলেন, ‘উপজেলা বিএনপির সভাপতি হাসান জহির এখনো বিরোধিতা করছেন। তিনি কাউকে কাউকে দিয়ে আবেদনপত্রে স্বাক্ষর করিয়ে নিয়েছেন। তবে তাদের অনেকে আবার আমার সঙ্গে নির্বাচনী গণসংযোগে মাঠে কাজ করছেন।’</p></div></div></div></body></html>"
        },
        {
            "title": "মামদানির হাত চাপড়ে, মজার ছলে ঘুষি দিয়ে কী বোঝালেন ট্রাম্প | প্রথম আলো",
            "time": "2025-11-22T03:43:09",
            "imgUrl": "https://media.prothomalo.com/prothomalo-bangla%2F2025-11-22%2Fwbk7b6d6%2FMeeting-AFP.jpg?rect=0%2C145%2C2048%2C1075&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুরো বিশ্বের দৃষ্টি ছিল ওয়াশিংটনে, হোয়াইট হাউসের দিকে। মার্কিন প্রেসিডেন্ট ডোনাল্ড ট্রাম্প ও নিউইয়র্ক নগরীর নবনির্বাচিত তরুণ মেয়র জোহরান মামদানির বৈঠক ঘিরে। অতীতের বৈরিতা ভুলে প্রথম সামনাসামনি সাক্ষাতে ট্রাম্প-মামদানি কি ঘনিষ্ঠতার বার্তা দেবেন, নাকি তিক্ততা জিইয়ে রাখবেন—আগ্রহ ছিল অনেকের।</p><p>তবে হোয়াইট হাউসে গতকাল শুক্রবার ট্রাম্প-মামদানির সাক্ষাৎ মোটাদাগে ছিল—উষ্ণ, ঘনিষ্ঠ, এমনকি সৌহার্দ্য ছিল সেখানে। এমনকি তা তাঁদের শরীরী ভাষাতেও প্রকাশ পেয়েছে।</p><p>জোহরান মামদানি বামঘেঁষা ডেমোক্র্যাট। নিউইয়র্কের বর্ষীয়ান রাজনীতিক ও সাবেক গভর্নর অ্যান্ড্রু কুমোকে হারিয়ে অল্প বয়সে মেয়র নির্বাচিত হয়েছেন। অভিবাসী পরিবারের সন্তান হয়েও পেয়েছেন নিউইয়র্ক পরিচালনার গুরুদায়িত্ব।</p></div></div></div></body></html>"
        },
        {
            "title": "উৎপত্তিস্থল মাধবদীতে এপাশ-ওপাশ দুলছিল উঁচু ভবনগুলো, মাটিতে ফাটল | প্রথম আলো",
            "time": "2025-11-22T03:38:38",
            "imgUrl": "https://media.prothomalo.com/prothomalo-bangla%2F2025-11-22%2Ffb8vcmrv%2FPA22112025P-2DhakaCMYK.jpg?rect=0%2C41%2C1242%2C652&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ছোট মাধবদী এলাকার একটি পাঁচতলা ভবনের তৃতীয় তলার বাসিন্দা জসিম মিয়া স্ত্রী-সন্তানকে নিয়ে বের হয়ে রাস্তায় চলে আসেন। তিনি বলছিলেন, ‘ভূমিকম্পের এমন ঝাঁকুনি আমার জীবনে আর কখনো দেখি নাই। সব বাড়িঘরের ভেতর থেকে লোকজন রাস্তায় চলে আসছিলেন। আতঙ্কে শুধু আল্লাহকে ডাকছিলাম।’</p><p>পৌরসভাসংলগ্ন চা–দোকানি বজলু মিয়া বলেন, ‘মারাত্মক ভয় পেয়েছিলাম, দোকানে লোকজনের সঙ্গে আমি নিজেও সব রেখে সড়কের মাঝখানে বের হয়ে পড়ছিলাম।’</p><p>গৃহবধূ সালমা আক্তার (৩৫) গরুরহাট এলাকার একটি সাততলা ভবনের পাঁচতলায় চার বছর বয়সী শিশুসন্তান নিয়ে থাকেন। ভূমিকম্পের সময় আতঙ্কগ্রস্ত হয়ে ভবনের অন্য বাসিন্দাদের সঙ্গে হুড়োহুড়ি করে নামতে গিয়ে পায়ে ব্যথা পান। তিনি বলেন, ‘এত ভয় কখনো পাইনি।’</p><p>বিরামপুর এলাকার ব্যবসায়ী গিয়াস উদ্দিন (৫২) বলেন, জীবনে তিনি এমন ভয়ংকর ভূমিকম্প আগে কখনো দেখেননি।</p><p>মাধবদীর নওয়াপাড়া এলাকার ছয়তলা ভবনের মালিক ফজলুল হক। তাঁর বাড়ির ২০টি ফ্ল্যাটে শতাধিক মানুষের বসবাস। ফজলুল হক বলেন, ভূমিকম্পের সময় বাড়ির বাসিন্দাদের অন্তত ৮০ জন অবস্থান করছিলেন। হঠাৎ পুরো বাড়ি কেঁপে উঠলে অধিকাংশই হুড়োহুড়ি করে নিচে নেমে আসেন। সবাই এতটাই আতঙ্কিত ছিলেন যে তাড়াহুড়ো করে নামতে গিয়ে কেউ কেউ হাত–পায়ে আঘাত পেয়েছেন। কপাল ভালো, বড় কোনো দুর্ঘটনা ঘটেনি।</p></div></div></div></body></html>"
        }
    ]
}