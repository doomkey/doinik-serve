{
    "source": "প্রথম আলো",
    "articles": [
        {
            "title": "আন্তর্জাতিক গণমাধ্যমে তফসিলের খবর | প্রথম আলো",
            "time": "2025-12-12T05:20:00",
            "imgUrl": "https://media.prothomalo.com/prothomalo-bangla%2F2025-12-12%2F32b5o7lq%2FCEC.jpg?rect=0%2C0%2C710%2C373&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>আল-জাজিরা</strong></p><p>বিভিন্ন সংবাদ সংস্থার তথ্যের ভিত্তিতে তফসিলের খবর প্রকাশ করেছে কাতারভিত্তিক সংবাদমাধ্যম আল-জাজিরা। খবরের শিরোনাম—রাজনৈতিক অস্থিরতার এক বছর পর বাংলাদেশে ফেব্রুয়ারিতে নির্বাচন। প্রতিবেদনে বলা হয়, রাজনৈতিক সংস্কার প্রশ্নে একই দিন গণভোটও হবে। নির্বাচনে শেখ হাসিনার দল অংশ নিতে পারছে না। দলটির নেতারা সতর্ক করেছেন যে নির্বাচনী প্রচারের গতি ত্বরান্বিত হওয়ার সঙ্গে সঙ্গে অস্থিরতা বাড়তে পারে। নির্বাচনের তফসিলকে একটি গুরুত্বপূর্ণ মোড় হিসেবে বর্ণনা করেছেন অন্তর্বর্তী সরকারের প্রধান উপদেষ্টা মুহাম্মদ ইউনূস। তিনি বলেছেন, এই তফসিল ঘোষণার মধ্য দিয়ে বাংলাদেশের গণতান্ত্রিক অভিযাত্রা একটি গুরুত্বপূর্ণ মাইলফলক অতিক্রম করল। ঐতিহাসিক গণ-অভ্যুত্থানের পর দেশ যে নতুন পথে অগ্রসর হচ্ছে, এই নির্বাচন ও গণভোট সেই পথরেখাকে দৃঢ় করবে।</p><p><strong>অন্যান্য গণমাধ্যম</strong></p><p>ভারতের বিভিন্ন গণমাধ্যমে তফসিলের খবর প্রকাশ করা হয়েছে। এসব গণমাধ্যমের মধ্যে রয়েছে দ্য হিন্দু, দ্য ইন্ডিয়ান এক্সপ্রেস, এনডিটিভি, টাইমস অব ইন্ডিয়া, ইন্ডিয়া টুডে, আনন্দবাজার। এ ছাড়া ইউএস নিউজ, আনাদোলু এজেন্সির মতো সংবাদমাধ্যম তফসিলের খবর প্রকাশ করেছে।</p></div></div></div></body></html>"
        },
        {
            "title": "ডেমরায় ময়লার গাড়ির ধাক্কায় ২ শিক্ষার্থী নিহত | প্রথম আলো",
            "time": "2025-12-12T05:17:22",
            "imgUrl": "https://media.prothomalo.com/prothomalo-bangla%2F2025-12-12%2Fhejp5ud1%2Froad_accident_02.png?rect=0%2C85%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজধানীর ডেমরায় আজ শুক্রবার ভোরে সিটি করপোরেশনের ময়লাবাহী গাড়ির সঙ্গে মোটরসাইকেলের সংঘর্ষে বেসরকারি বিশ্ববিদ্যালয়ের দুই শিক্ষার্থী নিহত হয়েছেন। তাঁরা একটি গায়েহলুদের অনুষ্ঠান শেষে ফিরছিলেন। নিহত শিক্ষার্থীরা হলেন তাহসিন তপু (২৫) ও ইরাম হৃদয় (২৩)।</p></div></div></div></body></html>"
        },
        {
            "title": "ট্রাম্পের সঙ্গে ফোনালাপের কথা নিশ্চিত করলেন মোদি, কী কথা হলো | প্রথম আলো",
            "time": "2025-12-12T05:15:58",
            "imgUrl": "https://media.prothomalo.com/prothomalo-bangla%2F2025-12-12%2Ffiovedc5%2FModi-Trump.jpg?rect=108%2C0%2C924%2C485&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভারতের প্রধানমন্ত্রী নরেন্দ্র মোদি বলেছেন, তিনি গতকাল বৃহস্পতিবার মার্কিন প্রেসিডেন্ট ডোনাল্ড ট্রাম্পের সঙ্গে টেলিফোনে কথা বলেছেন।</p><p>রাশিয়ার কাছ থেকে তেল কেনার কারণে যুক্তরাষ্ট্র ভারতের কিছু প্রধান রপ্তানিপণ্যের ওপর ৫০ শতাংশ আমদানি শুল্ক আরোপ করেছে। সেই শুল্ক থেকে ছাড় পাওয়ার চেষ্টা চালাচ্ছে নয়াদিল্লি। এর মধ্যেই দুই নেতার এ ফোনালাপ হলো।</p><p>মোদি সামাজিক যোগাযোগমাধ্যম এক্সে দেওয়া পোস্টে লিখেছেন, ‘আমরা দ্বিপক্ষীয় সম্পর্কের অগ্রগতি পর্যালোচনা এবং আঞ্চলিক ও আন্তর্জাতিক বিষয়গুলো নিয়ে আলোচনা করেছি।’</p><p>হোয়াইট হাউসের একজন কর্মকর্তা ফোনালাপের বিষয়টি নিশ্চিত করেছেন। তবে কী নিয়ে আলোচনা হয়েছে, সে বিষয়ে বিস্তারিত বলেননি।</p></div></div></div></body></html>"
        },
        {
            "title": "রংপুরে মুক্তিযোদ্ধা ও তাঁর স্ত্রীকে হত্যা মামলায় একজন গ্রেপ্তার | প্রথম আলো",
            "time": "2025-12-12T05:08:22",
            "imgUrl": "https://media.prothomalo.com/prothomalo-bangla%2F2025-12-07%2Fxj5vu78n%2FRangpurDH057620251207IMG-20251207-WA0115.jpg?rect=0%2C112%2C1152%2C605&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রংপুরের তারাগঞ্জে মুক্তিযোদ্ধা যোগেশ চন্দ্র রায় ও তাঁর স্ত্রী সুবর্ণা রায়কে নিজ বাড়িতে হত্যার ঘটনায় জড়িত অভিযোগে এক ব্যক্তিকে গ্রেপ্তার করেছে পুলিশ। গতকাল বৃহস্পতিবার গভীর রাতে উপজেলার আলমপুর ইউনিয়নের শেরমস্ত বালাপাড়া এলাকা থেকে তাঁকে গ্রেপ্তার করা হয়।</p><p>গ্রেপ্তার ব্যক্তির নাম মোরছালিন (২২)। মামলার তদন্ত কর্মকর্তা আবু সাইয়ুম তালুকদার জানান, হত্যার দুই দিন আগে মোরছালিন যোগেশ চন্দ্রের বাড়িতে টাইলস লাগানোর কাজ করেন। আজ শুক্রবার মোরছালিনকে নিয়ে হত্যাকাণ্ডে ব্যবহৃত অস্ত্র উদ্ধারে অভিযান চালানো হবে।</p></div></div></div></body></html>"
        },
        {
            "title": "তফসিল বাতিলের দাবিতে শরীয়তপুরে কার্যক্রম নিষিদ্ধ আওয়ামী লীগের মশালমিছিল | প্রথম আলো",
            "time": "2025-12-12T05:03:38",
            "imgUrl": "https://media.prothomalo.com/prothomalo-bangla%2F2025-12-12%2Frthhpey6%2FSariatpurDH054120251212Shariatpur-AL2.jpg?rect=152%2C0%2C2057%2C1080&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ত্রয়োদশ জাতীয় সংসদ নির্বাচনের তফসিল বাতিলের দাবি জানিয়ে শরীয়তপুরে মশালমিছিল করেছে কার্যক্রম নিষিদ্ধ হওয়া দল আওয়ামী লীগ। গতকাল বৃহস্পতিবার রাত আটটার দিকে ঢাকা-শরীয়তপুর সড়কের জাজিরা উপজেলার মিরাশা এলাকায় মিছিলটি হয়। মিছিলে অংশ নেওয়ার অভিযোগে একজনকে আটক করেছে পুলিশ, উদ্ধার করা হয়েছে ৬৪টি মশাল।</p><p>জাজিরা থানার পুলিশ জানিয়েছে, গতকাল রাতে জাজিরার মিরাশা এলাকার মিছিলে আওয়ামী লীগের বিভিন্ন স্তরের নেতা-কর্মী ও সমর্থকেরা অংশ নেন। দুই শতাধিক মানুষ হাতে মশাল নিয়ে বিভিন্ন স্লোগান দেন। এ ছাড়া রাতে সদর উপজেলার একটি এলাকায় আওয়ামী লীগের আরও কিছু লোক মশাল নিয়ে মিছিল করেন। তবে সদরের কোনো এলাকায় ওই মিছিল হয়েছে, তা জানতে পারেনি পুলিশ।</p></div></div></div></body></html>"
        },
        {
            "title": "চিরন্তন সফলতার অপরিহার্য ১০ শর্ত | প্রথম আলো",
            "time": "2025-12-12T05:00:00",
            "imgUrl": "https://media.prothomalo.com/prothomalo-bangla%2F2025-12-11%2Fgjxbl527%2Fpexels-jodaarba-4250980.jpg?rect=0%2C1761%2C3242%2C1702&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>খোদাভীতি হলো ভেতরের সেই সুরক্ষা, যা ব্যক্তিকে খারাপ পরিস্থিতিতে প্রভাবিত হওয়া থেকে রক্ষা করে। কঠিন সামাজিক বা অর্থনৈতিক পরিস্থিতি কিংবা সামরিক পরাজয় ততক্ষণ পর্যন্ত সামান্যই ক্ষতি করতে পারে, যতক্ষণ না তা মৌলিক নীতি, নৈতিকতা ও আত্মাকে পরিবর্তন করে ফেলে।</p><p>আল্লাহকে ভয় করা সমাজের আত্মাকে পরিমার্জিত, শক্তিশালী ও উন্নত করার পথ। এর মধ্যে রয়েছে সৎ আচরণ, হারাম কাজ থেকে বিরত থাকা (যেমন সুদ, মদ, জুয়া), কঠোরভাবে প্রতিশ্রুতি রক্ষা করা, লোভের প্রতিরোধ করা, সহযোগিতা, আত্মত্যাগ, আল্লাহর পথে ব্যয় এবং জাতীয় সম্পদ রক্ষা করা।</p><p>খোদাভীতিই বিবেক বা চেতনার সতর্ক প্রহরী, যা ব্যক্তিকে ভুল পথে বা দুর্বলতায় পতিত হওয়া থেকে রক্ষা করে। এটিই সাফল্যের মূল কেন্দ্রবিন্দু, “সুতরাং হে জ্ঞানীরা, তোমরা আল্লাহকে ভয় করো, যাতে তোমরা সফল হতে পারো।” (সুরা মায়েদা, আয়াত: ১০০)</p></div></div></div></body></html>"
        },
        {
            "title": "গ্রাম-ইউনিয়নে ঘুরে প্রার্থীদের গণসংযোগ, ‘সাড়া’ও পাচ্ছেন | প্রথম আলো",
            "time": "2025-12-12T04:52:07",
            "imgUrl": "https://media.prothomalo.com/prothomalo-bangla%2F2025-12-12%2Fjqomw53u%2FCapture.jpg?rect=0%2C160%2C1120%2C588&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>নরসিংদী-২ (পলাশ ও সদরের একাংশ)</strong></p><p>বিএনপির স্থায়ী কমিটির সদস্য আবদুল মঈন খান নরসিংদী-২ আসনে দলীয় মনোনয়ন পেয়েছেন। সাবেক এই মন্ত্রী ছাড়া এখানে আর কেউ বিএনপির মনোনয়নপ্রত্যাশী ছিলেন না।</p><p>এ আসনে জামায়াতে ইসলামীর প্রার্থী হয়েছেন জেলা সেক্রেটারি মো. আমজাদ হোসাইন। তিনি বলেন, ‘প্রার্থী হিসেবে মাঠে নামার বেশ আগে থেকেই পলাশের জনগণের সঙ্গে আমার সেতুবন্ধ তৈরি হয়ে গেছে।’ তবে একটি বড় দলের কর্মীরা তাঁর লোকজনকে হুমকি দিচ্ছেন বলে অভিযোগ করেন তিনি।</p><p>এনসিপির যুগ্ম আহ্বায়ক ও জেলা কমিটির আহ্বায়ক সারোয়ার তুষারকে এখানে প্রার্থী করেছে দলটি। তিনি বলেন, ‘পলাশের জনগণ অল্প সময়ে আমাকে ব্যাপকভাবে গ্রহণ করেছেন। আমার সাফল্য দেখতে চান তাঁরা। কিন্তু প্রতিনিয়ত হুমকির শিকার হচ্ছি আমরা। বিএনপির নেতা-কর্মীরা এসব হুমকি দিয়ে যাচ্ছেন।’</p><p>তবে দুই প্রার্থীর এসব অভিযোগ সত্য নয় বলে দাবি করেছেন পলাশ উপজেলা বিএনপির জ্যেষ্ঠ যুগ্ম সাধারণ সম্পাদক বাহাউদ্দিন ভূঁইয়া। তিনি বলেন, বিএনপির কেউ কোনো প্রার্থী বা তাঁদের কর্মীদের হুমকি-ধমকি দিচ্ছেন না। কারও পোস্টার সাঁটাতে না দেওয়ার অভিযোগও মিথ্যা।</p><p>এ ছাড়া ইসলামী আন্দোলনের মুহসিন আহমেদ, বাংলাদেশ খেলাফত মজলিসের ফারুক ভূঁইয়া, খেলাফত মজলিসের মো. আশরাফ হোসেন (শাহীন) দলীয় প্রার্থী হিসেবে প্রচারণায় আছেন।</p></div></div></div></body></html>"
        },
        {
            "title": "থাইল্যান্ডে পার্লামেন্ট ভেঙে দিলেন প্রধানমন্ত্রী, জানুয়ারিতে নির্বাচনের সম্ভাবনা | প্রথম আলো",
            "time": "2025-12-12T04:48:09",
            "imgUrl": "https://media.prothomalo.com/prothomalo-bangla%2F2025-12-12%2Flttducma%2FThailands-Prime-Minister.png?rect=0%2C0%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>থাইল্যান্ডের আইন অনুযায়ী, পার্লামেন্ট ভেঙে দেওয়ার ৪৫ থেকে ৬০ দিনের মধ্যে নির্বাচন আয়োজন করতে হবে। সেই হিসাবে আগামী বছরের জানুয়ারির শেষ বা ফেব্রুয়ারির শুরুতে নির্বাচন হওয়ার সম্ভাবনা রয়েছে।</p><p>অনুতিন গতকাল বৃহস্পতিবার গভীর রাতে একটি ফেসবুক পোস্টে লিখেছেন, তিনি জনগণের কাছে ক্ষমতা ফিরিয়ে দিতে চান। এ পোস্ট থেকেই ইঙ্গিত পাওয়া গিয়েছিল যে তিনি পার্লামেন্ট ভেঙে দিতে যাচ্ছেন এবং জাতীয় নির্বাচনের পথ খুলছে।</p><p>গত সেপ্টেম্বরে থাইল্যান্ডের সাংবিধানিক আদালত নৈতিকতা লঙ্ঘনের অভিযোগে পেতংতার্ন সিনাওয়াত্রাকে পদচ্যুত করেন। এরপর ভুমজয়থাই পার্টির নেতা অনুতিন চার্নভিরাকুল দেশটির প্রধানমন্ত্রী নির্বাচিত হন।</p></div></div></div></body></html>"
        },
        {
            "title": "ইউটিউবে ভিডিও নির্মাতাদের জন্য নতুন সুবিধা আসছে | প্রথম আলো",
            "time": "2025-12-12T04:30:00",
            "imgUrl": "https://media.prothomalo.com/prothomalo-bangla%2F2025-12-10%2Fisdwk4o5%2Fyoutube.reuters.jpg?rect=0%2C68%2C960%2C504&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভিন্ন শিরোনাম ও থাম্বনেইল যুক্ত করার পরও ভিডিও জনপ্রিয় না হলে নির্মাতাদের দেওয়া প্রথম শিরোনাম স্থায়ীভাবে ভিডিওতে দেখা যাবে। তবে নির্মাতারা চাইলে নিজের পছন্দমতো শিরোনাম নির্বাচন করতে পারবেন। সুবিধাটি প্রাথমিকভাবে শুধু ইউটিউবের ডেস্কটপ সংস্করণে ব্যবহার করা যাবে।</p><p>সুবিধাটি চালু হলে ইউটিউবে ভালো মানের কনটেন্ট বা আধেয় নির্মাতাদের তৈরি ভিডিওগুলোর বিষয়বস্তু সম্পর্কে সঠিক ধারণা পাওয়া যাবে। ফলে ভিডিওগুলোর দর্শকসংখ্যা বাড়বে বলে ধারণা করা হচ্ছে।</p><p>সূত্র: দ্য ভার্জ</p></div></div></div></body></html>"
        },
        {
            "title": "শীত মৌসুমের আম কাটিমন | প্রথম আলো",
            "time": "2025-12-12T04:28:25",
            "imgUrl": "https://media.prothomalo.com/prothomalo-bangla%2F2025-12-11%2Fyyq54b8x%2FC01.jpg?rect=0%2C149%2C1320%2C693&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নাসির উদ্দীন শস্য-ফসল রেখে কেন এই আম চাষে ঝুঁকেছেন? এই প্রশ্নের উত্তর খুঁজতে গিয়ে অনেকগুলো গুরুত্বপূর্ণ বিষয় সামনে এল। তিনি জানালেন,Ñঅমৌসুমি এই আম চাষ অন্য ফসলের তুলনায় অধিক লাভজনক। আমের মৌসুমে তিনি এ বাগানের কোনো আম নেন না। কারণ, তখন বাজারদর গড়পড়তা কম থাকে। তিনি মনে করেন অমৌসুমি হওয়ায় এই আমের বিপুল সম্ভাবনা রয়েছে। তবে কতিপয় অসাধু উদ্যোক্তা বেশি মুনাফার লোভে অপরিপক্ব আম বাজারে নিয়ে আসেন। ভোক্তারা এই আম কিনে ঠকেন এবং তাতে দুর্নামও হয়। এসব কারণে কাটিমন আম নিয়ে বাজারে কিছু নেতিবাচক কথা শোনা যায়। কিন্তু বাস্তবতা হলো সঠিক সময়ে আম সংগ্রহ করা হলে সেই পরিপক্ব আমের স্বাদ সত্যিই দারুণ। এ কারণে শুধু অমৌসুমি বলেই নয়, স্বাদের দিক থেকেও কাটিমন আম এগিয়ে আছে বলে মনে করেন এই উদ্যোক্তা।</p><p>তবে সবচেয়ে দরকারি কথা হচ্ছে, কেউ যদি এই আম চাষ করতে আগ্রহী থাকেন, তাহলে তাঁকে অবশ্যই সঠিক চাষপদ্ধতি জেনে কাজটা শুরু করতে হবে। ভালোভাবে না জেনে বাগান করতে গেলে শুধু যে তিনি ক্ষতিগ্রস্তই হবেন না, এই আমের ফলন, স্বাদ ও চাষপদ্ধতি নিয়ে বিভ্রান্তিও তৈরি হবে।</p></div></div></div></body></html>"
        },
        {
            "title": "চালকবিহীন ট্যাক্সিতে শিশুর জন্ম | প্রথম আলো",
            "time": "2025-12-12T04:27:14",
            "imgUrl": "https://media.prothomalo.com/prothomalo-bangla%2F2025-12-11%2Fkrb6xhcg%2FWaymo.jpg?rect=0%2C95%2C1335%2C701&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গাড়িটি রোবোট্যাক্সি নামে পরিচিত। এসব গাড়িতে কোনো চালক থাকেন না। সান ফ্রান্সিসকোসহ যুক্তরাষ্ট্রের কিছু শহরে এই গাড়ি পরিচালনার অনুমতি রয়েছে। এগুলো উবারের মতো ভাড়ায় চলে। ওয়েমো গুগলের মূল কোম্পানি অ্যালফাবেটের মালিকানাধীন।</p><p>ওয়েমো জানায়, যাত্রাপথে গাড়ির রাইডার সাপোর্ট টিম ‘অস্বাভাবিক গতিবিধি’ লক্ষ রে। এরপর তারা যাত্রীর সঙ্গে যোগাযোগ করে এবং জরুরি সেবাকর্মীদের খবর দেয়। গাড়িতে অস্বাভাবিক কিছু হচ্ছে, এটা তারা কীভাবে বুঝতে পেরেছে, তা কোম্পানি জানায়নি। তবে ট্যাক্সিটি যথাসময়ে মা ও নবজাতককে হাসপাতালে পৌঁছে দেয়।</p></div></div></div></body></html>"
        },
        {
            "title": "মেয়েদের অনূর্ধ্ব-১৯ দলের চীন সফরের দল ঘোষণা | প্রথম আলো",
            "time": "2025-12-12T04:02:33",
            "imgUrl": "https://media.prothomalo.com/prothomalo-bangla%2F2025-12-12%2F234aq68j%2Fhhhh.jpg?rect=0%2C0%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশের জাতীয় পর্যায়ের কোনো ক্রিকেট দল দ্বিপক্ষীয় সিরিজ খেলতে এই প্রথম চীন সফরে যাবে। দুই দেশের মধ্যে ক্রিকেটীয় সম্পর্ক উন্নয়নের পদক্ষেপ হিসেবে এই সিরিজ খেলা হবে। চীন ক্রিকেট অ্যাসোসিয়েশন ও বিসিবি প্রকাশিত সূচি অনুযায়ী, আগামী ১৫ ডিসেম্বরে চীনে পৌঁছানোর কথা বাংলাদেশ অনূর্ধ্ব–১৯ দলের। ১৭, ১৯ ও ২১ ডিসেম্বর তিনটি টি–টোয়েন্টি ম্যাচ খেলবে তারা। সব ম্যাচই অনুষ্ঠিত হবে হাংজুতে। ২২ ডিসেম্বর চীন থেকে উড়াল দেবেন বাংলাদেশের মেয়েরা।</p><p><br><strong>চীন সফরের সূচি:</strong></p><p>প্রথম টি–টোয়েন্টি: ১৭ ডিসেম্বর, হাংজু।</p><p>দ্বিতীয় টি–টোয়েন্টি: ১৯ ডিসেম্বর, হাংজু।</p><p>তৃতীয় টি–টোয়েন্টি: ২১ ডিসেম্বর, হাংজু।</p></div></div></div></body></html>"
        },
        {
            "title": "জাপানে চার দিনের মধ্যে আবার শক্তিশালী ভূমিকম্প, সুনামি সতর্কতা জারি | প্রথম আলো",
            "time": "2025-12-12T04:02:06",
            "imgUrl": "https://media.prothomalo.com/prothomalo-bangla%2F2024-02%2F302a2e2c-6198-41df-8b23-7a2e2c481c86%2Fprothomalo_bangla_2020_08_0699b4b8_8c99_4e6c_bb56_cb50538ab22d_Earthquake_Reuters.webp?rect=0%2C55%2C660%2C347&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সোমবারের ভূমিকম্পের পর সরকার বিশেষ সতর্কবার্তা জারি করে। সতর্কবার্তায় বলা হয়, রাজধানী টোকিওর পূর্বে চিবা এলাকা থেকে শুরু করে উত্তরের হোক্কাইদো পর্যন্ত বিস্তৃত এলাকায় বসবাসকারী লোকজনকে এক সপ্তাহের মধ্যে আবারও শক্তিশালী ভূমিকম্প আঘাত হানার আশঙ্কার বিষয়ে সতর্ক থাকতে হবে।</p><p>আজকের ভূমিকম্প জাপানের ১ থেকে ৭ মাত্রার ‘ভূমিকম্প তীব্রতা সূচকে’ ৪ মাত্রা হিসেবে রেকর্ড করা হয়।</p><p>সোমবার রাতে আঘাত হানা ভূমিকম্পে ৩০ জনের বেশি মানুষ আহত হওয়ার খবর পাওয়া যায়। ওই দিন রাত সোয়া ১১টার দিকে আঘাত হানা ভূমিকম্পের উৎপত্তিস্থল ছিল আওমোরি প্রিফেকচারের পূর্ব উপকূলে এবং কেন্দ্রস্থল ছিল ভূপৃষ্ঠের ৫৪ কিলোমিটার গভীরে।</p><p>ভূমিকম্প থেকে সুনামি সতর্কতা জারির পর ইওয়াতে জেলায় সমুদ্র থেকে ৭০ সেন্টিমিটার পর্যন্ত উঁচু ঢেউ আঘাত হানার খবর পাওয়া যায়।</p></div></div></div></body></html>"
        },
        {
            "title": "ব্যাংক খাত পুনর্গঠনে আরও সংস্কার প্রয়োজন, ট্রুথ কমিশন গঠনের প্রস্তাব | প্রথম আলো",
            "time": "2025-12-12T04:00:00",
            "imgUrl": "https://media.prothomalo.com/prothomalo-bangla%2F2025-12-11%2Fwn945s14%2F%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95-%E0%A6%96%E0%A6%BE%E0%A6%A4-%E0%A6%AA%E0%A7%81%E0%A6%A8%E0%A6%B0%E0%A7%8D%E0%A6%97%E0%A6%A0%E0%A6%A8%E0%A7%87-%E0%A6%86%E0%A6%B0%E0%A6%93-%E0%A6%B8%E0%A6%82%E0%A6%B8%E0%A7%8D%E0%A6%95%E0%A6%BE%E0%A6%B0-%E0%A6%AA%E0%A7%8D%E0%A6%B0%E0%A7%9F%E0%A7%8B%E0%A6%9C%E0%A6%A8.jpg?rect=0%2C291%2C4898%2C2571&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ট্রুথ কমিশন গঠনের প্রস্তাব</strong></p><p>প্রধান উপদেষ্টার বিশেষ দূত লুৎফে সিদ্দিকী বলেন, ক্ষমতাচ্যুত সরকারের সময়কার অনিয়মের শিকড়ে পৌঁছানো জরুরি। প্রয়োজনীয় সংস্কার না হলে পরিস্থিতি আবার আগের জায়গায় ফিরে যাবে। এ জন্য তিনি অর্থনৈতিক অপরাধ, খেলাপি ঋণ ও ঋণ সৃষ্টির প্রক্রিয়া তদন্তে ‘একটি ট্রুথ অ্যান্ড রিকনসিলিয়েশন কমিশন গঠনের’ প্রস্তাব দেন।</p><p>লুৎফে সিদ্দিকী বলেন, ‘সরকার বদলের পর কাজ শুরু করার সময় দেখি যে বহু তৈরি পোশাক কারখানার মালিক আগের সরকারের ঘনিষ্ঠতার কারণে দেশ ছেড়ে গিয়েছিলেন; বকেয়া বেতনের দাবিতে শ্রমিকেরা রাস্তায় অবস্থান করছিলেন। সরকারকে তহবিল জোগাড় করতে হয়েছিল; আবার কোথাও কোম্পানির নিজস্ব অর্থ আছে কি না, তা খুঁজে দেখতে হয়েছে।’</p><p>প্রধান উপদেষ্টার বিশেষ দূত বলেন, ‘ব্যাংকগুলোর সঙ্গে অনুষ্ঠিত বৈঠকে দেখা যায়, বহু প্রতিষ্ঠানকে যে ঋণ দেওয়া হয়েছিল, তার হিসাবই স্পষ্ট নয়। ২২ হাজার থেকে ২৬ হাজার কোটি টাকা পর্যন্ত ঋণ দেখানো হয়। অর্থাৎ ৪ হাজার কোটি টাকার হিসাবই নেই। কাকে ঋণ দেওয়া হয়েছে, অনেক প্রতিষ্ঠান তো কোম্পানি হিসেবে নিবন্ধিতই নয়। অর্থাৎ আমরা জানিই না কোন সত্তাকে অর্থ দেওয়া হয়েছে।’</p><p>লুৎফে সিদ্দিকী বলেন, ‘একই ভুল ভবিষ্যতে এড়াতে হলে আচরণের পরিবর্তন অত্যাবশ্যক। নিয়ন্ত্রক সংস্থার সমালোচনা করলে “আদালত অবমাননা” হওয়ার মতো পরিবেশ থাকা উচিত নয়। তদারকির গাফিলতির দায় নিয়ন্ত্রক সংস্থার ভেতরের কর্মকর্তাদেরও নিতে হবে।’</p></div></div></div></body></html>"
        },
        {
            "title": "ব্যক্তি উদ্যোগে গড়া সংগ্রহশালা, আছে ৪০০ বছর আগের ইটসহ নানা দুর্লভ জিনিস | প্রথম আলো",
            "time": "2025-12-12T04:00:00",
            "imgUrl": "https://media.prothomalo.com/prothomalo-bangla%2F2025-12-08%2F3sygeqrj%2FBBariaDH051720251125Brahmanbaria-Ali-Mahmed-Pic-32.jpg?rect=0%2C0%2C1760%2C924&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুরোনো জিনিস সংগ্রহে নিজের আগ্রহের প্রসঙ্গে আলী মাহমেদ বলেন, ‘১৯৮৩ সালে বাবা মারা যান। বাবার মৃত্যুর পর বাবার সবকিছু জুতা, মোজা, চশমা ইত্যাদি সংগ্রহ করা শুরু করি। সম্ভবত এখান থেকেই দুর্লভ-দুষ্প্রাপ্য জিনিসপত্র সংগ্রহের আগ্রহ তৈরি হয়। প্রাচীন, দুর্লভ জিনিসপত্র সংগ্রহ করার শখ হয়। যখন যেখানে যা পেয়েছি সংগ্রহ করে রাখার চেষ্টা করেছি। যাঁরা আমাকে চেনেন, তাঁরা জানেন আমি দুর্লভ জিনিসপত্র সংগ্রহ করতে পছন্দ করি। বিভিন্ন এলাকার অনেক লোক নিজ উদ্যোগে ঐতিহ্যবাহী মূল্যবান জিনিসপত্র এনে আমার কাছে দিয়ে গেছেন।’</p><p>আখাউড়ায় আলী মাহমেদের সংগ্রহে হুঁক্কা, বল্লম, বদনা, পাদুকা, থালাবাটি, কোরবানির ছুরি, যুদ্ধের অস্ত্র, কলের গান, ঢাকঢোল, মঙ্গলসূত্র, মাটির তৈরি তৈজসপত্র, বাঁশের খড়ের পণ্য, ঘোড়ার চাবুক, খুন্তি, লাঙল, দা, মই, হাতুড়ি, ফলা, কাস্তে, পুঁথি, বাঁশি, সানাই, টোপর, তযবিহ, জায়নামাজসহ হাজারখানেক জিনিসপত্র আছে। তবে সন্তানদের পড়াশোনার জন্য তাঁকে ঢাকায় থাকতে হচ্ছে। অনেক জিনিস তিনি ঢাকার বাসায় নিয়ে গেছেন। </p></div></div></div></body></html>"
        },
        {
            "title": "জীবনযাত্রার মানে বিশ্বের যে শীর্ষ ১০ দেশ এগিয়ে আছে | প্রথম আলো",
            "time": "2025-12-12T04:00:00",
            "imgUrl": "https://media.prothomalo.com/prothomalo-bangla%2F2025-12-11%2Fezi7rtni%2Ffinland.jpg?rect=0%2C0%2C5115%2C2685&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জীবনযাত্রার মানের কথা উঠলেই আমাদের মাথায় প্রথমেই আসে মৌলিক অধিকার নিশ্চিত হওয়ার কথা। বেশির ভাগেরই ধারণা, খাবার, বাসস্থান, মানসম্মত শিক্ষা, স্বাস্থ্যসেবা ও স্থায়ী কর্মসংস্থানের মতো বিষয়গুলোর ওপরই জীবনযাত্রার মান নির্ভর করে। তবে ২০২৫ সালের শেষে এসে আমরা এমন দেশ দেখতে পাই, যেখানে কেবল মৌলিক অধিকারই নিশ্চিত হয় না, বরং সেসব দেশে প্রাধান্য পায় চাকরির নিরাপত্তা, রাজনৈতিক স্থিতিশীলতা, ব্যক্তিগত স্বাধীনতা, পরিবেশের মান, এমনকি নাগরিকদের প্রতি রাষ্ট্রের মনোভাবও।<br>বিশ্বের বিভিন্ন সংস্থা বিভিন্ন পদ্ধতি ব্যবহার করে এই সূচকগুলো নির্ণয় করে। যেমন নাম্বিওর জীবনযাত্রার মানসূচকে নাগরিকের ক্রয়ক্ষমতা, নিরাপত্তা, স্বাস্থ্যসেবার মান, জীবনযাত্রার খরচ, বাড়ি কেনার সামর্থ্য, যানজট, দূষণ ও জলবায়ুর মতো বিষয়গুলো একসঙ্গে বিবেচনা করা হয়।<br>নাম্বিও অনুসারে, ২০২৫ সালের জীবনযাত্রার মানসূচকে শীর্ষে থাকা ১০টি দেশের তালিকা এখানে দেওয়া হলো—দেশগুলো কেবল বসবাসের জন্যই নয়, বরং আরাম, নিরাপত্তা ও সমৃদ্ধ অভিজ্ঞতার জন্য ভ্রমণকারীদের কাছেও আকর্ষণীয়।</p></div></div></div></body></html>"
        },
        {
            "title": "ভারতীয় সেনাবাহিনীর হিন্দুধর্মের প্রতি আনুগত্য আর গোপন নেই, কেন এমন সমালোচনা হচ্ছে | প্রথম আলো",
            "time": "2025-12-12T04:00:00",
            "imgUrl": "https://media.prothomalo.com/prothomalo-bangla%2F2025-12-11%2F8buoktn4%2FProject-Udbhav.png?rect=0%2C43%2C1654%2C868&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভারতের সেনাবাহিনী থেকে ২০২১ সালে লেফটেন্যান্ট স্যামুয়েল কমলেসানকে বরখাস্ত করা হয়। কারণ, খ্রিষ্টধর্মাবলম্বী এই সেনা কর্মকর্তা তাঁর রেজিমেন্টের মন্দির ও গুরুদুয়ারার পবিত্র স্থানে প্রবেশ করতে অস্বীকৃতি জানিয়েছিলেন। বহিষ্কারাদেশের বিরুদ্ধে তিনি আইনের আশ্রয় নেন। সম্প্রতি সুপ্রিম কোর্ট তাঁকে পুনর্বহাল করতে অস্বীকৃতি জানিয়েছেন। এতে ধর্মের দিক থেকে বৈচিত্র্যময় ভারতীয় সেনাবাহিনীর ভেতরকার সবচেয়ে স্পর্শকাতর বিভাজনরেখাটি স্পষ্ট হয়ে উঠেছে।</p><p>ভারতীয় সেনাবাহিনীর ধর্ম নিয়ে বিভাজন পুরোনো। কিন্তু এত দিন তা কখনো প্রকাশ্যে আসেনি। এতকাল তা নিয়ে কেবল ব্যক্তিগত পর্যায়ে আলোচনা হতো। সংবেদনশীলতা ও প্রাতিষ্ঠানিকতার দোহাই দিয়ে তা চেপে রাখা হতো।</p><p>কমলেসানকে বরখাস্তের আদেশের মধ্য দিয়ে ভারতীয় সেনাবাহিনীর এত বছরের স্পর্শকাতর বিষয়টি প্রকাশ্যে চলে এসেছে। এটি কেবল কোনো একজন সেনা কর্মকর্তাকে ধর্মীয় কারণে বরখাস্তের ঘটনা নয়, বরং সেনাবাহিনীর একটি গভীর সমস্যার উন্মোচন। এটা পুরো বাহিনীকে অস্বস্তিতে ফেলে দিয়েছে এবং অবসরপ্রাপ্ত জেনারেলদের সাবধানী পর্যবেক্ষণ দিতে বাধ্য করেছে।</p><p>বিষয়টি নিয়ে অবসরপ্রাপ্ত জেনারেলরা সম্প্রতি সংবাদপত্রে মতামত লিখেছেন। এসব লেখালেখিতে তাঁরা বলতে চেষ্টা করেছেন, ভারতীয় সেনাবাহিনীতে ধীরে ধীরে ‘নতুন স্বাভাবিকতা’ গড়ে উঠছে। বাহিনীতে দেশপ্রেম, বিশ্বাসযোগ্যতা ও জাতীয় সংহতিকে দেশের প্রধান ধর্মের দৃশ্যমান অনুসরণের সঙ্গে যুক্ত করা হচ্ছে। এ পরিবর্তন ভারতীয় সেনাবাহিনীর রাজনৈতিকভাবে নিরপেক্ষ থাকার প্রধান যে নীতি, সেটার একেবারে উল্টো।</p><p>ভারতীয় সেনাবাহিনীর নিয়োগব্যবস্থা কয়েক শতাব্দীর ঐতিহ্য থেকে গড়ে উঠেছে। সেনাবাহিনীকে দেশটির সবচেয়ে বড়, সবচেয়ে দৃশ্যমান ও সমাজের সঙ্গে সবচেয়ে গভীরভাবে যুক্ত বাহিনী হিসেবে ধরা হয়। কিন্তু সেই সেনাবাহিনীই গত এক দশকে বিমানবাহিনী বা নৌবাহিনীর তুলনায় রাজনৈতিক প্রভাবের বিষয়ে অনেক বেশি স্পর্শকাতর হয়ে উঠেছে।</p></div></div></div></body></html>"
        }
    ]
}