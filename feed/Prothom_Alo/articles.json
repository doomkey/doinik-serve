{
    "source": "প্রথম আলো",
    "articles": [
        {
            "title": "কেইন-এমবাপ্পে-হলান্ড: সোনার জুতোর লড়াইয়ে কে এগিয়ে | প্রথম আলো",
            "time": "2026-01-27T03:40:00",
            "imgUrl": "https://media.prothomalo.com/prothomalo-bangla%2F2026-01-26%2F411hieqe%2FCutout-2.jpg?rect=0%2C0%2C1260%2C662&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>হলান্ডের নিকটতম প্রতিদ্বন্দ্বী ব্রেন্টফোর্ডের ব্রাজিলিয়ান ফরোয়ার্ড ইগর থিয়াগো, তাঁর গোল ১৬টি। ইউরোপিয়ান গোল্ডেন শু জয়ের দৌড়ে কেইন, এমবাপ্পে ও হলান্ডের পর চতুর্থ স্থানেও আছেন থিয়াগো। পঞ্চম স্থানে পর্তুগালের ক্লাব বেনফিকার ভানগেলিস পাভলিডিস। গ্রিসের স্ট্রাইকারের গোল ১৯টি।</p><p>অনেকের মনেই প্রশ্ন আসতে পারে থিয়াগোর চেয়ে বেশি গোল নিয়েও পাভলিডিস কেন তালিকায় তাঁর চেয়ে পিছিয়ে। কারণ, ইউরোপের শীর্ষ পাঁচ লিগ—ইংলিশ প্রিমিয়ার লিগ, স্প্যানিশ লা লিগা, ইতালিয়ান সিরি ‘আ’, জার্মান বুন্দেসলিগা ও ফ্রেঞ্চ লিগ ‘আঁ’তে প্রতিটি গোলের জন্য বরাদ্দ ২ পয়েন্ট। পাভলিডিসের পর্তুগিজ লিগে প্রতি গোলের জন্য দেওয়া হয় ১.৫ পয়েন্ট করে।</p></div></div></div></body></html>"
        },
        {
            "title": "পটুয়াখালী-৩ : নুরুল হকের নির্বাচনী কার্যালয়ে হামলা-ভাঙচুর | প্রথম আলো",
            "time": "2026-01-27T03:38:59",
            "imgUrl": "https://media.prothomalo.com/prothomalo-bangla%2F2026-01-27%2Fzz4o9bmq%2Fpatuakhalidh180820260127patuakhali-3-hamla-pic-28-01-25.jpg?rect=0%2C55%2C1336%2C701&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মহিবুল্লাহ হাওলাদার বলেন, খবর পেয়ে পুলিশ ঘটনাস্থলে পৌঁছালেও হামলা অব্যাহত থাকে। এতে দশমিনা উপজেলা ছাত্র অধিকারের দপ্তর সম্পাদক হাসান মাহমুদ, চরবোরহান ইউনিয়নের যুব অধিকারির যুগ্ম সদস্যসচিব মো. মাসুদ এবং নির্বাচনী প্রচারণায় বাদ্যযন্ত্র বাজানোর সঙ্গে জড়িত মো. মুছাসহ সাত থেকে আটজন আহত হন। কয়েকজনকে উপজেলা স্বাস্থ্য কমপ্লেক্সে চিকিৎসা দেওয়া হয়েছে। পরে পুলিশ দুই পক্ষকে ঘটনাস্থল থেকে সরিয়ে দেয়।</p><p>এসব অভিযোগ অস্বীকার করে হাসান মামুনের সমর্থক ও চরবোরহান ইউনিয়নের সাবেক ছাত্রদল নেতা আসাদুল ইসলাম বলেন, তাঁরা প্রতিদিনের মতো সোমবার সন্ধ্যায় হাসান মামুনের পক্ষে একটি মিছিল বের করে ট্রাক প্রতীকের কার্যালয়ের সামনে দিয়ে যাচ্ছিল। এ সময় গণ অধিকারের লোকজন তাঁদের মিছিলে ঢুকে হাতাহাতি ও মারধর শুরু করেন। এতে তাঁদের তিনজন আহত হয়েছেন। ভিডিওতে ট্রাক প্রতীকের কার্যালয়ে হামলার দৃশ্য দেখা গেছে—এমন প্রশ্ন করা হলে তিনি কোনো মন্তব্য করেননি।</p></div></div></div></body></html>"
        },
        {
            "title": "‘কত ভোট আইল-গেল, কৃষকের কষ্ট থ্যাকেই গেল’ | প্রথম আলো",
            "time": "2026-01-27T03:30:00",
            "imgUrl": "https://media.prothomalo.com/prothomalo-bangla%2F2026-01-26%2Flb2jf2yi%2FBoguraDH061120260126IMG20260126164146.jpg?rect=0%2C405%2C3507%2C1841&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সাতসকালে খেত থেকে টাটকা সবজি তুলে হাটে বিক্রি করতে এসেছেন কৃষক। হাটের এ প্রান্ত থেকে ও প্রান্ত—সবখানেই শীতের টাটকা সবজিতে ভরপুর। ক্রেতা-বিক্রেতা, আড়তদার ও পাইকারদের হাঁকডাকে সরগরম সবজির হাট। এই চিত্র দেশের অন্যতম বৃহৎ সবজির পাইকারি মোকাম মহাস্থান হাটে। এখান থেকে বিভিন্ন সবজি যাচ্ছে স্থানীয় খুচরা বাজারসহ ঢাকা, চট্টগ্রাম, সিলেটসহ দেশের বিভিন্ন মোকামে।</p><p>সোমবার মহাস্থান হাটে সবজি বিক্রি করতে আসা বেশ কয়েকজন কৃষকের সঙ্গে বেচাবিক্রির ফাঁকে হয় ভোটের আলাপ। তাঁদের একটাই চাওয়া, আসছে নির্বাচনে যাঁরা ক্ষমতায় আসবেন, তাঁরা যেন কৃষকদের কথা ভাবেন। ফসলের ন্যায্যমূল্য নিশ্চিত করেন। ৬০ শতাংশ জমিতে আলু চাষ করেছিলেন শিবগঞ্জ উপজেলার নাগরকান্দি গ্রামের কৃষক আবদুল হক (৭০)। গত সপ্তাহে ১ মণ সাদা জাতের হল্যান্ড আলু হাটে নিয়ে এসে দাম পেয়েছেন ৮০০ টাকা। সেই আলুর দাম পড়ে সোমবার ৪৫০ টাকায় নেমেছে। ভোটের আলাপ তুলতেই হতাশার সুর কৃষক আবদুল হকের কণ্ঠে।</p></div></div></div></body></html>"
        },
        {
            "title": "ভৈরবে ট্রেন লাইনচ্যুত, ঢাকা-চট্টগ্রাম-সিলেট রেললাইনে চলাচল বন্ধ | প্রথম আলো",
            "time": "2026-01-27T03:27:41",
            "imgUrl": "https://media.prothomalo.com/prothomalo-bangla%2F2026-01-20%2Fju3qtw3p%2FWhatsApp-Image-2026-01-20-at-12.56.50.jpeg?rect=0%2C87%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কিশোরগঞ্জের ভৈরবে একটি মেইল ট্রেন লাইনচ্যুত হয়েছে। গতকাল সোমবার দিবাগত রাত তিনটার দিকে ভৈরব স্টেশনের কাছে এ ঘটনা ঘটে। এতে ঢাকা-চট্টগ্রাম, ঢাকা-সিলেট, ঢাকা-নোয়াখালী ও ভৈরব-ময়মনসিংহ রেলপথে ট্রেন চলাচল বন্ধ রয়েছে।</p><p>ভৈরব স্টেশন সূত্রে জানা যায়, ঢাকা মেইল (২ডাউন) ট্রেনটি ঢাকা থেকে চট্টগ্রামের উদ্দেশে গতকাল রাত পৌনে ১২টায় ছেড়ে আসে। পৌনে তিনটার দিকে ট্রেনটি ভৈরব স্টেশনে যাত্রাবিরতি দেয়। ২টা ৫৫ মিনিটে ট্রেনটি ভৈরব স্টেশন ছেড়ে যাওয়ার সিগন্যাল পায়। ট্রেনটি ধীরগতিতে ১৫০ মিটার এগিয়ে যাওয়ার পর একটি বগি লাইনচ্যুত হয়।</p></div></div></div></body></html>"
        },
        {
            "title": "ঢাকার ৬ স্থানে আজ সকালে ব্যাপক দূষণ, পুরো নগরীর বায়ু খুব অস্বাস্থ্যকর | প্রথম আলো",
            "time": "2026-01-27T03:25:06",
            "imgUrl": "https://media.prothomalo.com/prothomalo-bangla%2F2025-11-26%2Fooopdrvo%2FImage.jpeg?rect=0%2C91%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ঢাকার ৬ স্থানে বায়ুর মান খুব খারাপ</strong></p><p>আজ সকালে ঢাকার ৬টি স্থানের বায়ুর মান খুব খারাপ। স্থানগুলো হলো নিকুঞ্জের এএসএল সিস্টেমস লিমিটেড (২৮৮), মিরপুরের ইস্টার্ন হাউজিং (২৭৪), ধানমন্ডি (২৫৮), দক্ষিণ পল্লবী (২৪৫),বেচারাম দেউড়ী (২৩৫) এবং বে’জ এইজ ওয়াটার (২১৫)।<br>দেশে বায়ুদূষণ মোকাবিলায় বিভিন্ন সময় প্রকল্প নেওয়া হয়েছে। এখনো নানা উদ্যোগ-কথাবার্তা শোনা যায়। কিন্তু বায়ুদূষণ পরিস্থিতি দিন দিন খারাপই হচ্ছে।</p><p><strong>সুরক্ষায় নগরবাসী যা করবেন</strong></p><p>আইকিউ এয়ারের পরামর্শ অনুযায়ী, আজ ঢাকায় বায়ুর যে মান, তাতে বাইরে বের হলে অবশ্যই মাস্ক পরতে হবে। বাড়ির বাইরে গিয়ে ব্যায়াম না করার পরামর্শ দেওয়া হয়েছে। আর ঘরের জানালাগুলো যতটা সম্ভব বন্ধ রাখতে হবে।</p></div></div></div></body></html>"
        },
        {
            "title": "দক্ষিণ কোরিয়ার পণ্যে শুল্ক বাড়িয়ে ২৫ শতাংশ করার ঘোষণা ট্রাম্পের | প্রথম আলো",
            "time": "2026-01-27T03:22:21",
            "imgUrl": "https://media.prothomalo.com/prothomalo-bangla%2F2026-01-27%2Fgjhukmq4%2FTrump.jpg?rect=0%2C585%2C8256%2C4334&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দক্ষিণ কোরিয়ার পণ্যের ওপর বিদ্যমান ১৫ শতাংশ শুল্ক বাড়িয়ে ২৫ শতাংশ করার ঘোষণা দিয়েছেন মার্কিন প্রেসিডেন্ট ডোনাল্ড ট্রাম্প। তাঁর ভাষ্যে, দেশটি বাণিজ্যচুক্তির শর্ত পূরণ করছে না। তাই এ সিদ্ধান্ত নেওয়া হয়েছে।</p><p>গতকাল সোমবার নিজের সামাজিক যোগাযোগমাধ্যম ট্রুথ সোশ্যালে দেওয়া এক পোস্টে ট্রাম্প এই ঘোষণা দেন। তিনি লেখেন, ‘যেহেতু দক্ষিণ কোরিয়ার আইনসভা আমাদের ঐতিহাসিক বাণিজ্যচুক্তি কার্যকর করেনি, যা তাদের নিজস্ব অধিকার। তাই আমি দক্ষিণ কোরিয়ার গাড়ি, কাঠ, ওষুধপণ্যসহ অন্যান্য পণ্যে পাল্টা শুল্ক ১৫ থেকে ২৫ শতাংশে উন্নীত করছি।’</p><p>তবে এই শুল্কবৃদ্ধি এরই মধ্যে কার্যকর হয়েছে কি না, তা এখনো স্পষ্ট নয়। এ বিষয়ে জানতে হোয়াইট হাউসের সঙ্গে যোগাযোগ করেছিল মার্কিন সংবাদমাধ্যম সিএনএন। তবে তাৎক্ষণিক কোনো প্রতিক্রিয়া পাওয়া যায়নি।</p></div></div></div></body></html>"
        },
        {
            "title": "এমন বিলাসী ও অপ্রয়োজনীয় প্রকল্প কেন | প্রথম আলো",
            "time": "2026-01-27T03:15:00",
            "imgUrl": "https://media.prothomalo.com/prothomalo-bangla%2F2020-10%2F1029114c-37fd-4c36-a816-595983984828%2Feditorial_5.png?rect=0%2C10%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বর্তমানে মন্ত্রিপাড়ায় বাংলো, বেইলি রোডে মিনিস্টার্স অ্যাপার্টমেন্ট; গুলশান, ধানমন্ডিসহ মন্ত্রীদের বসবাসের জন্য আবাসন রয়েছে। সাংবিধানিক সংস্থার প্রধানদের জন্যও আলাদা বাসস্থান রয়েছে। বিগত আওয়ামী লীগ সরকারের ধারাবাহিকতায় অন্তর্বর্তী সরকারের আমলে নিজেদের বরাদ্দ করা বাসস্থান রেখে মন্ত্রিপাড়ায় থাকছেন কয়েকটি সাংবিধানিক প্রতিষ্ঠানের প্রধান ব্যক্তি। আরও অনেক আবেদন গণপূর্ত মন্ত্রণালয়ের কাছে জমা রয়েছে।  আইনি বাধা না থাকলেও মন্ত্রীদের সঙ্গে সাংবিধানিক প্রতিষ্ঠানগুলোর প্রধান ব্যক্তিরা একই স্থানে থাকাটা নৈতিকতার মানদণ্ডে গ্রহণযোগ্য নয়। কেননা, এখানে স্বার্থের সংঘাত তৈরির শঙ্কা রয়ে যায়।</p><p>বাংলাদেশে মন্ত্রী ও আমলারা আবাসনসহ যেসব সুযোগ–সুবিধা ভোগ করেন, তা নিয়ে বহু বছর ধরেই প্রশ্ন রয়েছে। মন্ত্রী ও আমলাদের যে বাংলো রাখাটা ঔপনিবেশিক শাসনব্যবস্থার ধারাবাহিকতা, নাগরিকদের সঙ্গে শাসকদের দৃশ্যমান পার্থক্য সৃষ্টি করার জন্যই এই চর্চা হয়ে আসছে। অথচ কোনো সরকারের আমলেই এমন চর্চা থেকে বেরিয়ে আসার উদ্যোগ দেখা যায়নি।</p><p>বর্তমানে মন্ত্রীদের থাকার জন্য যে ফ্ল্যাটগুলো রাখা হয়েছে, সেগুলোর আয়তন প্রায় ৫ হাজার বর্গফুট। নতুন প্রস্তাবে ফ্ল্যাটের আয়তন হবে আরও ৩ থেকে ৪ হাজার বর্গফুট বেশি। যেখানে ঢাকার উচ্চমধ্যবিত্তরা ১ হাজার ৪০০ থেকে ১ হাজার ৫০০ বর্গফুটের ফ্ল্যাটে বাস করেন; সেখানে মন্ত্রী ও আমলাদের জন্য এত বড় ফ্ল্যাট বানানো<strong> </strong>অনৈতিক ও বিলাসিতা ছাড়া আর কিছু হতে পারে না। আমরা মনে করি, সুপ্রিম কোর্টের জ্যেষ্ঠ আইনজীবী শাহদীন মালিক যথার্থই বলেছেন, যে দেশে চার কোটি মানুষ দরিদ্র, সে দেশে মন্ত্রীদের জন্য এত বিশালাকৃতির ফ্ল্যাট নির্মাণ অত্যন্ত বেমানান।</p></div></div></div></body></html>"
        },
        {
            "title": "গোপালগঞ্জ প্রযুক্তি বিশ্ববিদ্যালয়ের প্রধান ফটকে ককটেল বিস্ফোরণ, মোটরসাইকেলে পালিয়ে গেল দুর্বৃত্তরা | প্রথম আলো",
            "time": "2026-01-27T03:08:04",
            "imgUrl": "https://media.prothomalo.com/prothomalo-bangla%2F2026-01-27%2F9apy7aow%2Fgopalgonjdh070920260126screenshot20260126-232303messenger.jpg?rect=0%2C325%2C1079%2C566&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ সম্পর্কে বিশ্ববিদ্যালয়ের প্রক্টর আরিফুজ্জামান প্রথম আলোকে বলেন, ‘খবর পেয়ে আমরা দ্রুত ঘটনাস্থলে যাই। পুলিশকে খবর দেওয়া হয়। সদর থানা–পুলিশ দ্রুত ঘটনাস্থলে পৌঁছে এলাকা ঘিরে রাখে এবং আলামত সংগ্রহ করে।’</p><p>প্রক্টর আরও বলেন, পুলিশ ঘটনাটি গুরুত্বের সঙ্গে তদন্ত করছে। কারা ও কী উদ্দেশ্যে এই ককটেল বিস্ফোরণ ঘটিয়েছে, তা খতিয়ে দেখা হচ্ছে। সিসিটিভি ফুটেজ সংগ্রহ করে জড়িত ব্যক্তিদের শনাক্তের চেষ্টা চলছে। বিশ্ববিদ্যালয় এলাকায় নিরাপত্তা জোরদার করা হয়েছে।</p></div></div></div></body></html>"
        },
        {
            "title": "মাঠের সাবিনাকে যেমন দেখছেন, মাঠের বাইরেও সাবিনা তেমনই | প্রথম আলো",
            "time": "2026-01-27T03:00:00",
            "imgUrl": "https://media.prothomalo.com/prothomalo-bangla%2F2026-01-25%2Fvm35cz21%2F61704110420665253174598205972181311468351078n.jpg?rect=0%2C0%2C1536%2C806&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element NTmkv\"><span class=\"inline\"><p>‎<strong>সাবিনা:</strong> আমি এটুকু বলব, ফুটসালের ভবিষ্যৎ ভালো। ফুটবল ফেডারেশন ফুটবলারদের জন্য যেমন দীর্ঘমেয়াদি পরিকল্পনা করছে, এখানেও তেমন কিছু দরকার। আমার বিশ্বাস, ছেলে–মেয়েদের নিয়ে যদি দীর্ঘমেয়াদি কাজ করা যায়, তাহলে সামনে আরও ভালো করা সম্ভব।</p></span></div></div></body></html>"
        },
        {
            "title": "‘হেয়ারকাটে’ শতকোটি টাকার সুদ হারাল যমুনা অয়েল | প্রথম আলো",
            "time": "2026-01-27T03:00:00",
            "imgUrl": "https://media.prothomalo.com/prothomalo-bangla%2F2025-08-31%2Fbei0fpqb%2Fjamuna_oil.jpeg?rect=0%2C85%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>চলতি অর্থবছরের প্রথম ছয় মাসে যমুনা অয়েল আয় বা ব্যবসা করেছে ৮৯ কোটি টাকা, যা গত অর্থবছরের একই সময়ে ছিল ৯২ কোটি টাকা। সেই হিসাবে এক বছরে কোম্পানিটির ব্যবসা কমেছে ৩ কোটি টাকা বা সোয়া ৩ শতাংশ। একদিকে ব্যবসা কমেছে, অন্যদিকে আমানতের সুদ আয় কমেছে। তার বিপরীতে বেড়েছে ব্যাংকের সুদসহ আর্থিক খরচ। সব মিলিয়ে উল্লেখিত সময়ে কোম্পানিটির সার্বিক মুনাফায় প্রভাব পড়েছে।</p><p>কোম্পানি–সংশ্লিষ্ট সূত্রে জানা যায়, যমুনা অয়েলসহ রাষ্ট্রায়ত্ত তেল কোম্পানিগুলোর আয়ের বড় উৎস হলো ব্যাংক আমানতের সুদ আয়। মূল ব্যবসার চেয়ে এ খাত থেকে কয়েক গুণ বেশি আয় করে তেল কোম্পানিগুলো। তাই ব্যাংকের আমানতের সুদ আয় বাড়লে কোম্পানিগুলোর মুনাফাও হু হু করে বাড়তে থাকে। আর কোনো কারণে সুদ আয় কমে গেলে তা মুনাফার ক্ষেত্রে বড় ধরনের নেতিবাচক প্রভাব ফেলে।</p><p>আর্থিক প্রতিবেদনের তথ্য অনুযায়ী, চলতি অর্থবছরের প্রথম ছয় মাসে যমুনা অয়েল ব্যাংকে রাখা আমানতের সুদ বাবদ আয় করেছে ২৯৭ কোটি টাকা। গত অর্থবছরের একই সময়ে যার পরিমাণ ছিল ৩৮০ কোটি টাকা। অর্থাৎ এক বছরে যমুনা অয়েলের সুদবাবদ আয় কমেছে ৮৩ কোটি টাকা। অন্যদিকে একই সময়ে ঋণের সুদসহ আর্থিক খরচ বেড়েছে ৭ কোটি টাকার বেশি। এই খাতে চলতি অর্থবছরের জুলাই–ডিসেম্বর ছয় মাসে কোম্পানিটির খরচ হয়েছে ২৬ কোটি টাকার বেশি, যা গত অর্থবছরের একই সময়ে ছিল ১৯ কোটি টাকা।</p></div></div></div></body></html>"
        },
        {
            "title": "বিজ্ঞান ও সাহিত্যের সেতুবন্ধন ঘটিয়ে পুরস্কৃত তিন বই | প্রথম আলো",
            "time": "2026-01-27T03:00:00",
            "imgUrl": "https://media.prothomalo.com/prothomalo-bangla%2F2026-01-26%2Fwx2gw132%2Fsl.jpg?rect=0%2C152%2C2133%2C1120&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিশ্বসাহিত্যে বিজ্ঞানভিত্তিক চিন্তা ও মানবিক কল্পনার সংযোগ ঘটানো লেখকদের স্বীকৃতি দিতে যুক্তরাষ্ট্রে ঘোষণা করা হয়েছে ‘বিজ্ঞান-সাহিত্য পুরস্কার-২০২৬’। পরিবেশ, প্রকৃতি, ইতিহাস ও মানব অস্তিত্বকে বৈজ্ঞানিক দৃষ্টিভঙ্গির সঙ্গে মিলিয়ে তুলে ধরার জন্য তিন লেখককে এই পুরস্কার দেওয়া হয়েছে।</p><p>এই পুরস্কারটি ন্যাশনাল বুক ফাউন্ডেশন এবং আলফ্রেড পি. স্লোন ফাউন্ডেশন যৌথভাবে আয়োজন করে থাকে, লক্ষ্য হলো বই ও গল্পের মাধ্যমে বিজ্ঞানের জটিল ধারণাগুলোকে পাঠকের কাছে মানবিক ও সৃজনশীলভাবে উপস্থাপন করা।</p><p>আয়োজক প্রতিষ্ঠান জানিয়েছে, এই বছর তৃতীয়বারের মতো এই পুরস্কার অনুষ্ঠিত হয়েছে। প্রতিজন বিজয়ী পেয়েছেন পূর্বঘোষিত ১০ হাজার মার্কিন ডলার এবং আন্তর্জাতিক প্রকাশনা ও পাঠকমহলে বিশেষ স্বীকৃতি। বিচারকদের মতে, বিজয়ী লেখকদের কাজ আধুনিক পাঠকের কাছে বিজ্ঞানের জটিল ধারণাকে সহজ ও সংবেদনশীল ভাষায় পৌঁছে দিয়েছে।</p></div></div></div></body></html>"
        },
        {
            "title": "‘সারা দিন রাস্তায় রাস্তায় ঘুরি, ছেলেটাকে খুঁজি, কোথাও পাই না’ | প্রথম আলো",
            "time": "2026-01-27T02:56:18",
            "imgUrl": "https://media.prothomalo.com/prothomalo-bangla%2F2026-01-27%2F444fommo%2F6906eb39-ee5f-43ca-8dae-3e7245a78df6.jfif?rect=0%2C259%2C960%2C504&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>হাছান নিখোঁজ হওয়ার পর টানা ২২ দিন ভাত খাননি শিল্পী বেগম। কথা বলতে গিয়ে তাঁর কণ্ঠ আরও জড়িয়ে আসে। কিছুটা থেমে তিনি বলেন, ‘আমার গলা দিয়ে পানিও নামে না। সারা দিন রাস্তায় রাস্তায় ঘুরি, ছেলেটাকে খুঁজি, কোথাও পাই না। দেয়ালে দেয়ালে পোস্টার লাগিয়েছি। থানায় জিডি করেছি। কিন্তু কোনো লাভ হচ্ছে না। কেউ আমার বাচ্চাটাকে এনে দিতে পারছে না।’</p><p>শিল্পী বেগমের কাছে ছেলের মাত্র দুটি ছবি আছে। একটি একেবারে ছোটবেলার। আরেকটি তোলা হয়েছিল ১৪ ডিসেম্বর রাত সাড়ে আটটার দিকে। ছবিটি তুলেছিলেন চট্টগ্রাম বিশ্ববিদ্যালয়ের শিক্ষার্থী হুমাইরা ইয়াসমিন। সেটি তোলা হয় চট্টগ্রাম বিশ্ববিদ্যালয়গামী শাটল ট্রেনে।</p><p>হুমাইরা ইয়াসমিন প্রথম আলোকে বলেন, ‘সেদিন রাতে বটতলীর চট্টগ্রাম রেলস্টেশন থেকে শাটল ট্রেনটি ক্যাম্পাসের দিকে যাচ্ছিল। ওই ট্রেনে ছেলেটাকে দেখি। সে আমার সিটের সামনে এসে বসে। আমি জিজ্ঞেস করি, কেন ট্রেনে উঠেছে, বাসা কোথায়। পরে ষোলশহর এলাকায় তাকে নামিয়ে দিই। তখন একটা ছবি তুলে রাখি।’</p></div></div></div></body></html>"
        },
        {
            "title": "সকালেই পড়ুন আলোচিত ৫ খবর | প্রথম আলো",
            "time": "2026-01-27T02:53:25",
            "imgUrl": "https://media.prothomalo.com/prothomalo-bangla%2F2023-11%2F96ef562e-2cfa-4151-b57a-ce77cdb446ff%2FWhatsApp_Image_2023_02_27_at_08_34_41.jpeg?rect=0%2C106%2C1423%2C747&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">সিআইএর সদর দপ্তরের প্রবেশপথে মেঝেতে সংস্থাটির লোগো। ভার্জিনিয়া অঙ্গরাজ্যের ম্যাকলিন শহরে। ২৪ সেপ্টেম্বর ২০২২</figcaption><figcaption class=\"story-element-image-attribution\">ছবি: রয়টার্স</figcaption></p></div></div></body></html>"
        },
        {
            "title": "এখন কি সোনা বিক্রি করবেন | প্রথম আলো",
            "time": "2026-01-27T02:30:00",
            "imgUrl": "https://media.prothomalo.com/prothomalo-bangla%2F2022-07%2Ff12c866e-6516-42e0-8a7b-5087caa42654%2Fgold.jpg?rect=0%2C61%2C636%2C334&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এসব পূর্বাভাস আমলে নেওয়ার সুযোগ নেই, এমনটা বলার আর কোনো সুযোগ নেই। করোনাকালে প্রতি আউন্স সোনার দাম দুই হাজার ডলারে উঠেছিল। তখনো কেউ কল্পনা করেনি, পাঁচ বছরের মধ্যে সোনার দাম প্রতি আউন্স ৫ হাজার ডলারে পৌঁছে যাবে, বাস্তবে তা–ই ঘটেছে। বর্তমান বৈশ্বিক ভূরাজনৈতিক প্রেক্ষাপটে নিকট ভবিষ্যতে সোনার দাম আরও বাড়তে পারে। যদিও দাম কমবে না, সেটিও শতভাগ নিশ্চিত করে বলা যায় না।</p><p>দেশের ব্যবসায়ীদের অভিমত, প্রয়োজন থাকলে পুরোনো অলংকার বিক্রি করে মুনাফা করার জন্য এখন ভালো সময়। আবার কেউ যদি বিক্রির জন্য অপেক্ষা করতে চান, সেটিও লাভজনক হওয়ার সম্ভাবনা রয়েছে। শেষ পর্যন্ত আপনি কী করবেন, সেই সিদ্ধান্ত কিন্তু আপনারই।</p></div></div></div></body></html>"
        },
        {
            "title": "বাংলাদেশে স্মরণীয় হয়ে থাকবেন | প্রথম আলো",
            "time": "2026-01-27T02:24:25",
            "imgUrl": "https://media.prothomalo.com/prothomalo-bangla%2F2020-10%2F1d63e6da-a8a2-4b30-a01c-0443c6229cd7%2Feditorial_3.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মার্ক টালির সাংবাদিকতার মূল শক্তি ছিল তাঁর পদ্ধতিগত সততা। তিনি নাটকীয়তা বা অতিরঞ্জনের আশ্রয় নেননি। গ্রাম জ্বালিয়ে দেওয়ার দৃশ্য, শরণার্থীদের স্রোত, দমন–পীড়নের কাঠামো তিনি তুলে ধরেছেন তথ্যের শৃঙ্খলা ও ভাষার সংযম বজায় রেখে। এই সংযমই তাঁর প্রতিবেদনের বিশ্বাসযোগ্যতা নির্মাণ করেছে। একাত্তরে ঢাকায় তাঁর সংক্ষিপ্ত সফর আমাদের ইতিহাসের গুরুত্বপূর্ণ অংশ। সীমিত সময় ও নজরদারির মধ্যেও তিনি যা দেখেছিলেন, তা সাহসের সঙ্গে তুলে ধরেছেন। পরে লন্ডনে বসে কলকাতা ও দেশের ভেতরের সূত্র থেকে পাওয়া তথ্য যাচাই করে বিশ্বজনমত গঠনে গুরুত্বপূর্ণ ভূমিকা রেখেছেন। তিনি জানতেন, যুদ্ধক্ষেত্রে শুধু বন্দুক নয়; তথ্যও অস্ত্র এবং সেই অস্ত্রটি তিনি ব্যবহার করেছেন নৈতিক দায়িত্ববোধ দিয়ে।</p><p>বাংলাদেশের মুক্তিযুদ্ধ নিয়ে তাঁর কাজ কেবল ঘটনা বর্ণনায় সীমাবদ্ধ ছিল না। অনেক পশ্চিমা গণমাধ্যম যখন একে শুধু একটি আঞ্চলিক সংঘাত হিসেবে দেখছিল, তখন টালি মুক্তিযুদ্ধকে রাষ্ট্রীয় সহিংসতা, মানবাধিকার ও স্বাধিকারের আলোকে ব্যাখ্যা করেছেন। স্বাধীনতার পর তাঁকে মুক্তিযুদ্ধ মৈত্রী সম্মাননায় ভূষিত করা হয়েছিল, যা ছিল বাংলাদেশের পক্ষ থেকে নৈতিক সাহসের প্রতি কৃতজ্ঞতার প্রকাশ।</p></div></div></div></body></html>"
        },
        {
            "title": "ব্রুনাইয়ের দারুস সালাম ইউনিভার্সিটির স্কলারশিপ, স্নাতক-স্নাতকোত্তর-পিএইচডি বিনা মূল্যে | প্রথম আলো",
            "time": "2026-01-27T02:10:00",
            "imgUrl": "https://media.prothomalo.com/prothomalo-bangla%2F2026-01-26%2Fciri8w4e%2F7.jpg?rect=141%2C0%2C2278%2C1196&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>স্কলারশিপের সময়কাল—<br></strong>ব্রুনেই বিশ্ববিদ্যালয়ের স্কলারশিপে প্রোগ্রামের মেয়াদ ১২–২৪ মাস, গবেষণা প্রোগ্রামের মেয়াদ ২৪ মাস পর্যন্ত এবং পিএইচডির জন্য ৩৬ মাস পর্যন্ত।</p><p><strong>আবেদনের যোগ্যতা—<br></strong>*স্নাতকোত্তরে আবেদনের জন্য প্রার্থীদের অবশ্যই প্রথম শ্রেণির স্নাতক ডিগ্রি থাকতে হবে<br>*পিএইচডি প্রোগ্রামে আবেদনে স্নাতকোত্তর ডিগ্রি থাকতে হবে<br>*আবেদন করা প্রোগ্রামের দেওয়া প্রয়োজনীয় শর্তা পূরণ করতে হবে<br>*ইংরেজি ভাষার দক্ষতা প্রমাণে আইইএলটিএস একাডেমিক অথবা মিডিয়াম অব ইনস্ট্রাকশন সনদ গ্রহণযোগ্য হতে পারে (একেক প্রোগ্রামে শর্ত একেক রকম)<br>*ডিগ্রি অর্জন শেষে নিজ দেশে ফেরত আসতে হবে</p></div></div></div></body></html>"
        },
        {
            "title": "৪৮তম বিসিএস: জাইল্যা দেশের কী ক্ষতি করল! মেধায় টিকেও ছেলে চাকরি পাবে না... | প্রথম আলো",
            "time": "2026-01-27T02:08:43",
            "imgUrl": "https://media.prothomalo.com/prothomalo-bangla%2F2024-04%2F43baf02a-cd76-429f-92d6-905b5de1951e%2Fdr.webp?rect=0%2C17%2C480%2C252&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>গেজেটবঞ্চিত ২১ চিকিৎসক—</strong></p><p>৪৮তম বিশেষ বিসিএসে গেজেটবঞ্চিত ২১ জন চিকিৎসকের তালিকায় রয়েছেন ডা. শুভ্র দেবনাথ নীলু, ডা. ইলহামুর রেজা চৌধুরী, ডা. মুশফিকুর রহমান ভূঁইয়া, ডা. আলভি ফারাজী, ডা. মো. রাইসুল করিম নিশান, ডা. মেহেদী হাসান, ডা. মো. সাব্বির আহম্মেদ তুষার, ডা. মো. সুমন আহম্মেদ, ডা. সৌরভ সরকার দীপ্র, ডা. অনিন্দ্য কুশল পাল, ডা. মো. পাভেল ইসলাম, ডা. সিরাজাম মুনিরা, ডা. উজ্জ্বল মল্লিক, ডা. অনুপম ভট্টাচার্য্য, ডা. নাহিদুর রহমান, ডা. ইমতিয়াজ উদ্দিন মানিক, ডা. আহমেদ মুনতাকিম চৌধুরী, ডা. সাদি বিন শামস, ডা. নাজমুল হক, ডা. এ এইচ এম সাখারব ও ডা. সাবিহা আফরিন। চাকারিপ্রার্থীদের ভাষ্য, তাঁদের কারও বিরুদ্ধে কোনো ফৌজদারি অপরাধের অভিযোগ নেই।</p></div></div></div></body></html>"
        },
        {
            "title": "মিয়ানমারে স্বৈরাচারদের পতন হয় না কেন | প্রথম আলো",
            "time": "2026-01-27T02:00:00",
            "imgUrl": "https://media.prothomalo.com/prothomalo-bangla%2F2026-01-26%2Fcvliw7ks%2FWhatsApp-Image-2026-01-26-at-4.32.53-PM.jpeg?rect=0%2C25%2C1401%2C736&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তৃতীয়টি হলো ভূরাজনীতি। মিয়ানমার চীনের প্রতিবেশী। কার্যত এটি এখন চীনের ছায়াতলে। সেখানে সরাসরি মার্কিন হস্তক্ষেপ মানে বেইজিংয়ের সঙ্গে মুখোমুখি সংঘাত। ওয়াশিংটনের কাছে সেই ঝুঁকি নেওয়ার মতো গুরুত্বপূর্ণ দেশ মিয়ানমার নয়।</p><p>এই কারণেই ২০২১ সালের অভ্যুত্থানের পর যুক্তরাষ্ট্র ধীরে ধীরে পেছনে সরে যায়। নেতৃত্ব দেওয়া হয় আঞ্চলিক জোটকে। মিয়ানমারের জেনারেলদের এই নিরাপত্তাই তাঁদের ভাগ্য।</p><p>তবে একটি বার্মিজ প্রবাদ আছে। দীর্ঘ জীবন মানেই গৌরব নয়। নে উইন দীর্ঘজীবী ছিলেন, কিন্তু অপমান নিয়েই মারা গেছেন। তাঁর দাফনও হয়নি। ছাই ছড়িয়ে দেওয়া হয়েছিল নদীতে।</p><p>থান শ্বে বা মিন অং হ্লাইং হয়তো একদিন সামরিক কবরস্থানে শুয়ে থাকবেন। কিন্তু একদিন যখন স্বৈরতন্ত্রের অবসান হবে, তখন তাঁদের কবর মানুষের ঘৃণার স্মৃতিস্তম্ভ হয়েই থাকবে।</p><p>• <strong>ক্যো জ্ওয়া মো</strong> দ্য ইরাবতীর নির্বাহী সম্পাদক</p><p><em>দ্য ইরাবতী</em> থেকে নেওয়া, ইংরেজিতে থেকে সংক্ষিপ্তাকারে অনূদিত</p></div></div></div></body></html>"
        },
        {
            "title": "হাওরে দিনের শেষে প্রাণ-প্রকৃতির আয়োজন | প্রথম আলো",
            "time": "2026-01-27T02:00:00",
            "imgUrl": "https://media.prothomalo.com/prothomalo-bangla%2F2026-01-26%2Fs6lq320z%2FWhatsApp-Image-2026-01-26-at-9.42.13-PM.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>একটা চিল বসে আছে খুঁটিতে। হয়তো উড়তে উড়তে ক্লান্ত হয়ে গেছে। বেশ কিছু চিল উড়ছে, ঘুরছে। পাশেই একটি বিলের ওপরে অনেক চিল ওড়াউড়ি করছে, হঠাৎ নিচে নেমে মাছ ধরছে। এই বিলটি সেচে মাছ ধরা হয়েছে। তাতে এখন মৃত, অর্ধমৃত মাছ ভেসে উঠছে। সেসব ধরতেই পাখিদের এই ওড়াউড়ি, চঞ্চলতা। এই বিলের পাশে ‘উরা’ (তাঁবুর মতো অস্থায়ী ঘর) তৈরি করে আছেন একদল মানুষ। তাঁরা বিল থেকে মাছ ধরেন। হাওর থেকে পানি নেমে যাওয়ার পর তাঁরা এখানে উরা তৈরি করে আছেন।</p><p>হাওরের ভেড়াবিল এলাকার বাসিন্দা হাবিবুর রহমান জানালেন, তাঁরা কয়েকজন মিলে এখানে ব্যক্তিমালিকানাধীন ৮-১০টি ছোট ছোট বিল ইজারা নিয়েছেন। এখন বিল থেকে মাছ ধরছেন। এসব বিলে রুই, শোল, কই, মাগুর, পুঁটিসহ ছোট মাছ পাওয়া যায়। আশ্বিন-কার্তিক থেকে বিল পাহারার কাজ চলে তাঁদের, চলবে এই মাঘ মাস পর্যন্ত। এখন মাছ ধরা প্রায় শেষ পর্যায়ে।</p></div></div></div></body></html>"
        }
    ]
}