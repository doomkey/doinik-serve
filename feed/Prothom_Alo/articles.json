{
    "source": "প্রথম আলো",
    "articles": [
        {
            "title": "সংস্কারের উদ্যোগে বাধা ‘ডিপ স্টেট’ | প্রথম আলো",
            "time": "2026-01-31T01:27:05",
            "imgUrl": "https://media.prothomalo.com/prothomalo-bangla%2F2026-01-31%2Fs2lhxhhi%2Fdownload.jpg?rect=11%2C0%2C282%2C148&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গণ-অভ্যুত্থানপরবর্তী সময়ে দেশে ভয়ংকর একধরনের গণপিটুনি ও সংঘবদ্ধ সহিংসতার প্রবণতা দেখা গেছে। এতে জড়িয়ে পড়েছে নানা পক্ষ—স্থানীয় রাজনৈতিক প্রতিশোধপরায়ণ গোষ্ঠী, প্রভাবশালী ক্ষমতাকেন্দ্রের দালাল, উগ্র ইসলামপন্থী নেটওয়ার্ক, সামাজিক যোগাযোগমাধ্যমে উসকানি পাওয়া জনতা, সুযোগসন্ধানী লুটেরা এবং তথাকথিত স্বেচ্ছা বিচারকারীরা। এসব সহিংসতা কোনো কেন্দ্রীয় নেতৃত্ব ছাড়াই বিভিন্ন খণ্ডিত গোষ্ঠীর মাধ্যমে সংঘটিত হচ্ছে, যা আবেগের সংক্রমণ, নৈতিক ক্ষোভ এবং নতুন করে অর্জিত ক্ষমতা প্রদর্শনের তাড়নায় পরিচালিত।</p><p>আইন ও সালিশ কেন্দ্র জানিয়েছে, ২০২৪ সালের আগস্ট থেকে ২০২৫ সালের ডিসেম্বর পর্যন্ত সময়ে গণপিটুনিতে নিহত হয়েছেন ২৯৫ জন। এর মধ্যে শুধু ২০২৫ সালেই নিহত হয়েছেন ১৯৭ জন। অন্যদিকে বিআইজিডির জরিপে দেখা গেছে, ৮০ শতাংশ উত্তরদাতা গণপিটুনি নিয়ে উদ্বেগ প্রকাশ করেছেন এবং ৬২ শতাংশ নারী নিরাপত্তা নিয়ে শঙ্কা জানিয়েছেন।</p><p>জানতে চাইলে বিআইজিডির উপদেষ্টা মির্জা হাসান বলেন, প্রধান উপদেষ্টার পেছনে পুরো ছাত্রসমাজ ছিল, জনসমর্থন ছিল। তিনি চাইলে ব্যাপক সংস্কারের পক্ষে একটি অবস্থান নিতে পারতেন। মির্জা হাসান বলেন, ‘শেষ পর্যন্ত যে যেদিক দিয়ে চাপ দিয়েছে, তিনি (প্রধান উপদেষ্টা) সেদিকে চলে গেছেন। তিনি ঘোষণা দিচ্ছেন এটা করব, কিন্তু শেষ পর্যন্ত দেখা গেল সেটা করলেন না। সমঝোতা করে ফেললেন বিএনপির সঙ্গে, ছাত্রদের সঙ্গে বা আমলাতন্ত্রের সঙ্গে।’</p></div></div></div></body></html>"
        },
        {
            "title": "আজ টিভিতে যা দেখবেন (৩১ জানুয়ারি ২০২৬) | প্রথম আলো",
            "time": "2026-01-31T01:00:00",
            "imgUrl": "https://media.prothomalo.com/prothomalo-bangla%2F2026-01-29%2Fl9lc5xoz%2FWhatsApp-Image-2025-09-07-at-18.46.345cffd0da.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>লিডস–আর্সেনাল</strong><br>রাত ৯টা, স্টার স্পোর্টস সিলেক্ট ১<br><strong>চেলসি-ওয়েস্ট হাম</strong><br>রাত ১১-৩০ মি., স্টার স্পোর্টস সিলেক্ট ১<br><strong>লিভারপুল–নিউক্যাসল</strong><br>রাত ২টা, স্টার স্পোর্টস সিলেক্ট ১</p></div></div></div></body></html>"
        },
        {
            "title": "৩ সিনেমার রটারড্যাম যাত্রা | প্রথম আলো",
            "time": "2026-01-31T01:00:00",
            "imgUrl": "https://media.prothomalo.com/prothomalo-bangla%2F2025-12-20%2Fcdo289bf%2F9c61dd9a-399b-408b-adb3-b942f684e423.jpg?rect=0%2C0%2C981%2C515&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ব্রাইট ফিউচার শাখায় ‘দেলুপি’</strong><br>এবারের উৎসবে ব্রাইট ফিউচার বিভাগে জায়গা পেয়েছে তাওকীর ইসলাম পরিচালিত ‘দেলুপি’। সিনেমার প্রদর্শনীতে অংশ নিতে ২৭ জানুয়ারি দেশটিতে পৌঁছেছেন নির্মাতারা। আজ শনিবার ছবিটির প্রথম প্রদর্শনী রয়েছে। সকাল পৌনে ১০টায় গণমাধ্যম ও ইন্ডাস্ট্রির মানুষজন ছবিটি দেখবেন। ৪, ৬ ও ৭ ফেব্রুয়ারি ছবির আরও তিনটি প্রদর্শনী রয়েছে।<br>খুলনার মাটির গন্ধ, নদীর গল্প আর মানুষের সংগ্রামকে কেন্দ্র করে নির্মিত সিনেমা ‘দেলুপি’। চিত্রনাট্যে দক্ষিণাঞ্চলের বাস্তব জীবন, ভাঙন, জলবায়ু পরিবর্তন, স্থানীয় রাজনীতিতে জাতীয় প্রভাব এবং মানুষের নিরন্তর সংগ্রাম উঠে এসেছে। এতে অভিনয় করেছেন চিরঞ্জিৎ বিশ্বাস, অদিতি রায়, রুদ্র রায়, জাকির হোসেনসহ অনেকে। গত ৭ নভেম্বর খুলনার প্রেক্ষাগৃহে মুক্তি পায় সিনেমাটি। পরে আসে ঢাকার প্রেক্ষাগৃহে। মুক্তির পর বেশ আলোচনায় আসে সিনেমাটি।</p></div></div></div></body></html>"
        },
        {
            "title": "ইমরানের চোখে অস্ত্রোপচার, তথ্য লুকানোর অভিযোগ | প্রথম আলো",
            "time": "2026-01-30T22:45:00",
            "imgUrl": "https://media.prothomalo.com/prothomalo-bangla%2F2026-01-30%2F4ra3herd%2FCapture.PNG?rect=0%2C74%2C857%2C450&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পাকিস্তানের কারাবন্দী সাবেক প্রধানমন্ত্রী ও পাকিস্তান তেহরিক-ই-ইনসাফ (পিটিআই) দলের প্রতিষ্ঠাতা ইমরান খানের চোখে অস্ত্রোপচার করা হয়েছে বলে দাবি করেছেন দলটির মহাসচিব সালমান আকরাম রাজা। একই সঙ্গে তিনি অভিযোগ করেন, ইমরান খানের শারীরিক অবস্থা নিয়ে সরকার কয়েক দিন ধরে জনসমক্ষে মিথ্যা তথ্য দিয়ে বিষয়টি গোপন রেখেছে।</p><p>সুপ্রিম কোর্টের বাইরে গণমাধ্যমের সঙ্গে আলাপকালে রাজা বলেন, ইমরান খানের স্বাস্থ্য নিয়ে সরকার পাঁচ দিন ধরে সাধারণ মানুষকে বিভ্রান্ত করেছে। তিনি আরও বলেন, হেফাজতে থাকা অবস্থায় ইমরান খানকে ন্যূনতম মৌলিক মানবাধিকারও দেওয়া হচ্ছে না। এমনকি তাঁর পরিবারকেও হাসপাতালে নেওয়ার কারণ জানানো হয়নি।</p></div></div></div></body></html>"
        },
        {
            "title": "সম্পর্কে ভুল বোঝাবুঝি এড়াতে ইসলামের ৬ সমাধান | প্রথম আলো",
            "time": "2026-01-30T22:30:00",
            "imgUrl": "https://media.prothomalo.com/prothomalo-bangla%2F2026-01-29%2Fk8tilpr6%2Fpexels-joaquin-carfagna-3131171-16753361.jpg?rect=0%2C442%2C6240%2C3276&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মানুষের ক্ষমতা সীমাবদ্ধ, কিন্তু আল্লাহর ক্ষমতা অসীম। যখন সব চেষ্টা ব্যর্থ মনে হয়, তখন মোনাজাতই হতে পারে পরম আশ্রয়।</p><p>নবীজি (সা.) দোয়া করতেন, “হে আল্লাহ, আমাদের অন্তরসমূহকে পরস্পরের প্রতি মিলিয়ে দাও।” (সুনানে আবু দাউদ, হাদিস: ৯৬৯)</p><p>দোয়া মানুষের মনের পুঞ্জীভূত ক্ষোভ দূর করে প্রশান্তি ফিরিয়ে আনে।</p><p>মানুষ হিসেবে আমরা ভুলের ঊর্ধ্বে নই। কিন্তু সেই ভুলকে আঁকড়ে না ধরে বরং সংযম, শালীনতা এবং আল্লাহভীতির মাধ্যমে মোকাবিলা করাই হলো প্রকৃত মুমিনের বৈশিষ্ট্য। আপনার চারপাশের সম্পর্কগুলো সুন্দর থাকুক, এই কামনায়।</p><p><em><strong>রায়হান আল ইমরান:</strong> লেখক ও গবেষক</em></p></div></div></div></body></html>"
        },
        {
            "title": "ফেডের দায়িত্বে ট্রাম্পের মনোনয়ন পেলেন কেভিন ওয়ারশ | প্রথম আলো",
            "time": "2026-01-30T21:36:27",
            "imgUrl": "https://media.prothomalo.com/prothomalo-bangla%2F2026-01-30%2Fiwtdana4%2FCapture.PNG?rect=0%2C34%2C559%2C293&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যুক্তরাষ্ট্রের কেন্দ্রীয় ব্যাংক ফেডারেল রিজার্ভের পরবর্তী চেয়ারম্যান হিসেবে কেভিন ওয়ারশকে মনোনয়ন দেওয়ার কথা জানিয়েছেন দেশটির প্রেসিডেন্ট ডোনাল্ড ট্রাম্প। বর্তমান চেয়ারম্যান জেরোম পাওয়েলের মেয়াদ আগামী মে মাসে শেষ হলে ওয়ারশ তাঁর স্থলাভিষিক্ত হবেন। তবে এ পদে দায়িত্ব নিতে হলে সিনেটের অনুমোদন প্রয়োজন হবে। গতকাল শুক্রবার ট্রাম্প এ মনোনয়ন ঘোষণা করেন।</p><p>এ ঘোষণার মধ্য দিয়ে গত বছরের সেপ্টেম্বর মাসে শুরু হওয়া দীর্ঘ অনুসন্ধানপ্রক্রিয়ার ইতি টানা হলো। অনুসন্ধানপ্রক্রিয়াটির নেতৃত্ব দেন অর্থমন্ত্রী স্কট বেসেন্ট। </p></div></div></div></body></html>"
        },
        {
            "title": "আমানুল হক আলোকচিত্রে বাংলার প্রকৃতি ও জনজীবনের হাজার বছরের ইতিহাস তুলে ধরেন | প্রথম আলো",
            "time": "2026-01-30T20:56:53",
            "imgUrl": "https://media.prothomalo.com/prothomalo-bangla%2F2026-01-30%2Fnbk83qe9%2Fchobi-mela.jpeg?rect=0%2C106%2C1500%2C788&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আন্তর্জাতিক আলোকচিত্র উৎসব ছবি মেলা উৎসবের ১১তম সংস্করণ শেষ হচ্ছে শনিবার। ‘ফিরে দেখা: আমানুল হক’ শীর্ষক আলোচনাটি ছিল এবারের উৎসবের শেষ প্যানেল আলোচনা।</p><p>আলোচনায় আলোকচিত্রী ও লেখক নাসির আলী মামুন বলেন, আমানুল হকের সময়ে দেশে ফটোগ্রাফির কোনো স্টুডিও বা আনুষ্ঠানিক শিক্ষা ছিল না। যমুনা নদীই ছিল তাঁর ছবি তোলার জগৎ ও জীবনের অবিচ্ছেদ্য অংশ। আমানুল হক ছবি দিয়ে বাংলার নদী, মানুষ ও জীবনের হাজার বছরের ইতিহাস তুলে ধরেছেন।</p><p>গবেষক, লেখক ও প্রকাশক মফিদুল হক বলেন, আমানুল হকের প্রতিটি ছবিতে মানব অস্তিত্বের চূড়ান্ত মুহূর্তগুলোকে ধারণ করার প্রয়াস দেখা যায়। একই সঙ্গে প্রতিটি ছবিতে তিনি রোমান্টিসিজমের এক ব্যক্তিগত ছাপ রেখে গেছেন, যা তার সৃষ্টিগুলোতে ভিন্ন মাত্রা যুক্ত করেছে।</p></div></div></div></body></html>"
        },
        {
            "title": "জগন্নাথ বিশ্ববিদ্যালয়ে ১৯ এপ্রিল থেকে স্নাতক প্রথম বর্ষের ক্লাস শুরু | প্রথম আলো",
            "time": "2026-01-30T20:53:23",
            "imgUrl": "https://media.prothomalo.com/prothomalo-bangla%2F2026-01-30%2Fydw92bnh%2F2.avif?rect=0%2C44%2C621%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অন্যান্য ইউনিটের মধ্যে ২৬ ডিসেম্বর বিজ্ঞান ও লাইফ অ্যান্ড আর্থ সায়েন্স অনুষদভুক্ত ‘এ’ ইউনিট, ২৭ ডিসেম্বর ব্যবসায় শিক্ষা অনুষদভুক্ত ‘সি’ ইউনিট এবং ৯ জানুয়ারি সামাজিক বিজ্ঞান অনুষদভুক্ত ‘ডি’ ইউনিটের পরীক্ষা অনুষ্ঠিত হয়।</p><p>আজ বেলা ৩টা থেকে বিকেল সাড়ে ৪টা পর্যন্ত ‘বি’ ইউনিটের পরীক্ষার মাধ্যমে এবারের ভর্তি পরীক্ষা শেষ হলো।</p><p>বিশ্ববিদ্যালয়ের নিজস্ব তত্ত্বাবধানে বহুনির্বাচনী (এমসিকিউ) পদ্ধতিতে এসব পরীক্ষা নেওয়া হয়েছে। ‘এ’ ও ‘বি’ ইউনিটের পরীক্ষা ঢাকার পাশাপাশি চারটি বিভাগীয় শহরে অনুষ্ঠিত হয়েছে।</p><p>পরীক্ষার ফলাফল যথাসময়ে বিশ্ববিদ্যালয়ের ওয়েবসাইটে প্রকাশ করা হবে বলে জানানো হয়েছে।</p></div></div></div></body></html>"
        },
        {
            "title": "ওয়ারীতে রেস্তোরাঁয় গ্যাস সিলিন্ডার বিস্ফোরণে আটজন দগ্ধ | প্রথম আলো",
            "time": "2026-01-30T20:50:16",
            "imgUrl": "https://media.prothomalo.com/prothomalo-bangla%2F2026-01-30%2Fpcmgcx42%2Fprothomalo-Gas.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজধানীর ওয়ারীর ‘পাস্তা ক্লাব’ নামে একটি রেস্তোরাঁয় গ্যাস সিলিন্ডার বিস্ফোরণে আটজন দগ্ধ হয়েছেন। তাঁদের মধ্যে একজনের অবস্থা গুরুতর। শুক্রবার রাত সোয়া ১০টার দিকে এ ঘটনা ঘটে।</p><p>দগ্ধ ব্যক্তিরা হলেন ওই রেস্তোরাঁর ক্যাশিয়ার শাহ আলম (৪৫), কর্মচারী ইউনূস (৩০), সৌরভ (২৫), মেহেদী (২৫), মোস্তফা (২৭), আবির (২২), জসিম (২৮) ও কামরুল (২০)।</p></div></div></div></body></html>"
        },
        {
            "title": "মিনিয়াপোলিসে বিক্ষোভের খবর সংগ্রহের সময় দুই সাংবাদিককে গ্রেপ্তার | প্রথম আলো",
            "time": "2026-01-30T20:49:04",
            "imgUrl": "https://media.prothomalo.com/prothomalo-bangla%2F2026-01-30%2F2q2da14u%2F8.jpg?rect=0%2C36%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফেসবুক পোস্টে মেয়র ক্যারেন লিখেন, ‘খুব স্পষ্ট করে বলছি, ফেডারেল এজেন্টদের গুলিতে মার্কিন নাগরিক নিহত হওয়ার ঘটনার পর প্রেসিডেন্ট ট্রাম্প কোনোভাবেই পরিস্থিতি শান্ত করছেন না; বরং ডন লেমন ও জর্জিয়া ফোর্টের গ্রেপ্তারের ঘটনা ঠিক উল্টো চিত্র দেখাচ্ছে—তিনি (ট্রাম্প) পরিস্থিতি আরও উসকে দিচ্ছেন।’</p><p>তিনি আরও লিখেছেন, ‘প্রথমে (প্রেসিডেন্ট) ট্রাম্পের এজেন্টরা সংবিধানের প্রথম সংশোধনীর আওতায় অধিকার সুরক্ষিত থাকা মানুষদের গুলি করে হত্যা করল। এখন আবার খবর সংগ্রহের কাজে র্গিজায় যাওয়া সাংবাদিকদের গ্রেপ্তার করা হচ্ছে। এটা মার্কিন সংবিধানের প্রথম সংশোধনীর আওতায় সুরক্ষিত থাকা অধিকারের ওপর চরম ও জঘন্য আঘাত।’</p><p>মেয়র জানান, সাংবাদিক ডন লেমনের সর্বশেষ অবস্থা জানতে তিনি মার্কিন অ্যাটর্নির সঙ্গে যোগাযোগ করেছেন।</p></div></div></div></body></html>"
        },
        {
            "title": "এক মাসে র‌্যাবের অভিযানে ১ হাজার ২০০ জন গ্রেপ্তার, লুণ্ঠিত অস্ত্র ও বিপুল মাদক উদ্ধার | প্রথম আলো",
            "time": "2026-01-30T20:31:48",
            "imgUrl": "https://media.prothomalo.com/prothomalo-bangla%2F2026-01-30%2Fpvq9befk%2F1.avif?rect=0%2C12%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জানুয়ারি মাসের ৩০ দিনে ঢাকাসহ দেশের বিভিন্ন এলাকায় অভিযান চালিয়ে বিভিন্ন অপরাধে জড়িত অভিযোগে ১ হাজার ২০০ ব্যক্তিকে গ্রেপ্তার করেছে র‌্যাপিড অ্যাকশন ব্যাটালিয়ন (র‌্যাব)। এ সময় বিপুল পরিমাণ মাদক এবং পুলিশের লুণ্ঠিত অস্ত্র ও গুলি উদ্ধার করা হয়েছে।</p><p>শুক্রবার বিকেলে রাজধানীর কারওয়ান বাজারে র‌্যাবের মিডিয়া সেন্টারে আয়োজিত এক সংবাদ সম্মেলনে এ তথ্য জানানো হয়।</p><p>সংবাদ সম্মেলনে র‌্যাবের আইন ও গণমাধ্যম শাখার পরিচালক উইং কমান্ডার এম জেড এম ইন্তেখাব চৌধুরী বলেন, বৃহস্পতিবার র‌্যাব-৩-এর একটি দল রাজধানীর খিলগাঁও এলাকায় অভিযান চালিয়ে আসাদুল নামের এক অস্ত্রধারীকে গ্রেপ্তার করে। তাঁর কাছ থেকে একটি বিদেশি পিস্তল, ২৯০টি গুলি ও একটি ম্যাগাজিন উদ্ধার করা হয়।</p></div></div></div></body></html>"
        },
        {
            "title": "বনানীতে পাঁচতলা ভবনে লাগা আগুন পৌনে এক ঘণ্টার চেষ্টায় নিয়ন্ত্রণে | প্রথম আলো",
            "time": "2026-01-30T19:04:30",
            "imgUrl": "https://media.prothomalo.com/prothomalo-bangla%2F2024-10-13%2Fqaa0yq0c%2FIndustrial-Fire-1.jpg?rect=0%2C117%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাত আটটার পর ফায়ার সার্ভিস নিয়ন্ত্রণকক্ষের ডিউটি অফিসার রাফি আল ফারুক প্রথম আলোকে বলেন, তাৎক্ষণিকভাবে আগুন লাগার কারণ জানা যায়নি। তিনি আরও জানান, আগুনে কোনো হতাহতের ঘটনা ঘটেনি।</p><p>রাফি আল ফারুক বলেন, ভবনটির নিচের তলাগুলোতে বেসরকারি প্রতিষ্ঠান ও আবাসিক ফ্ল্যাট রয়েছে। আগুন লাগার পর সবাই ভবন থেকে নিরাপদে বেরিয়ে আসতে সক্ষম হন।</p></div></div></div></body></html>"
        },
        {
            "title": "‘স্টপ জে‌নোসাইড’ মু‌ক্তিযু‌দ্ধের দ‌লিল | প্রথম আলো",
            "time": "2026-01-30T19:00:00",
            "imgUrl": "https://media.prothomalo.com/prothomalo-bangla%2F2026-01-30%2F2zrqvtg0%2FA63I7354.JPG?rect=0%2C0%2C3871%2C2032&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জ‌হির রায়হান‌কে নি‌য়ে তাঁর ছোট‌ বোন শাহেনশাহ বেগম বলেন, ‘আমার চারপাশে আমার জ‌হির রায়হান‌কে দেখ‌ছি না। এটাই আমার কষ্ট। উনি যে কী ছিলেন, এটা বলা মুশকিল। উনি বিশ্বপ্রে‌মিক ছিলেন। বিশ্বকে অন্যভাবে দেখেছেন। আমি প্রতিটি নিশ্বাসে–বিশ্বাসে জ‌হির রায়হান‌কে স্মরণ করি।’</p><p>বাংলাদেশ স্বাধীন হওয়ার পর ১৯৭২ সালের ৩০ জানুয়ারি নিখোঁজ সহোদর শহীদুল্লা কায়সারের সন্ধানে বের হয়ে ঢাকার মিরপুরে হত্যার শিকার হন জ‌হির রায়হান।<br>শাহেনশাহ বেগম বলেন, ‘এখন তো মানুষ ফিল করছে, এঁরা যে কতটা গুরুত্বপূর্ণ ও প্রয়োজনীয়। দেশের জন্য, প্রজন্মের জন্য। যে বা যারা তাদের যদি শেষ করে না দিত, তাহলে তো প্রতিভাগুলো আমাদের দেশকে সমৃদ্ধ ক‌রত। আমাদের প্রজন্মের পর প্রজন্ম অনেক কিছু শি‌খত।’</p></div></div></div></body></html>"
        },
        {
            "title": "একঝলক (৩০ জানুয়ারি ২০২৬) | প্রথম আলো",
            "time": "2026-01-30T18:57:54",
            "imgUrl": "https://media.prothomalo.com/prothomalo-bangla%2F2026-01-30%2F46cmanfe%2F2.JPG?rect=0%2C327%2C4321%2C2269&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">ভোটের গাড়িতে চলছে গণভোটের প্রচার। গাড়াবাড়িয়া গ্রাম, কাথুলী ইউপি, গাংনী, মেহেরপুর, ৩০ জানুয়ারি</figcaption><figcaption class=\"story-element-image-attribution\">ছবি: আবু সাঈদ</figcaption></p></div></div></body></html>"
        },
        {
            "title": "কলকাতায় আগুনের ঘটনায় ২৫ দেহাবশেষ উদ্ধার, মন্ত্রীর পদত্যাগ চায় বিজেপি | প্রথম আলো",
            "time": "2026-01-30T18:48:09",
            "imgUrl": "https://media.prothomalo.com/prothomalo-bangla%2F2026-01-30%2Fo57ilifw%2Fkolkata.jpg?rect=0%2C237%2C2048%2C1075&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভারতের কলকাতার আনন্দপুরের নাজিরাবাদ এলাকায় পাশাপাশি দুটি গুদামে আগুনের ঘটনায় এখন পর্যন্ত ২৫ জনের দেহাবশেষ উদ্ধার করা হয়েছে। পরিচয় শনাক্তে উদ্ধার করা দেহাবশেষ পরীক্ষা-নিরীক্ষার জন্য পাঠানো হয়েছে।</p><p>এদিকে এই ভয়াবহ অগ্নিকাণ্ড ও প্রাণহানির ঘটনার প্রতিবাদে শুক্রবার কলকাতার গড়িয়া থেকে নরেন্দ্রপুর থানা পর্যন্ত মিছিল করেছে ভারতীয় জনতা পার্টি (বিজেপি)। এতে নেতৃত্ব দিয়েছেন পশ্চিমবঙ্গের বিরোধীদলীয় নেতা ও বিজেপির বিধায়ক শুভেন্দু অধিকারী। কলকাতা হাইকোর্টের আদেশ নিয়ে এই মিছিলের আয়োজন করে বিজেপি।</p></div></div></div></body></html>"
        },
        {
            "title": "একাত্তরের ঘাতক চক্র আজও অপচেষ্টা অব্যাহত রেখেছে: রুহিন হোসেন | প্রথম আলো",
            "time": "2026-01-30T18:45:14",
            "imgUrl": "https://media.prothomalo.com/prothomalo-bangla%2F2026-01-30%2Fy2v2s6ku%2FCPB-prince-2.jpeg?rect=114%2C0%2C1371%2C720&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শুক্রবার মিরপুর ও কাউন্দিয়ার বিভিন্ন এলাকায় ঢাকা-১৫ আসনের প্রার্থী সাজেদুল হক রুবেল ও ঢাকা-১৪ আসনের প্রার্থী রিয়াজ উদ্দিনের সমর্থনে আয়োজিত পথসভায় রুহিন হোসেন এ কথা বলেন।</p><p>বিকেলে মিরপুর ভিশন মোড়ে ঢাকা-১৫ আসনে সিপিবির প্রার্থীর পথসভায় রুহিন হোসেন বলেন, একাত্তরের ঘাতক চক্র আজও অপচেষ্টা অব্যাহত রেখেছে। তারা গণতন্ত্রকে ধ্বংস করা এবং সমাজকে সাম্প্রদায়িক বিভাজনে ঠেলে দেওয়ার চেষ্টা চালিয়ে যাচ্ছে।</p><p>নারী নেতৃত্ব নিয়ে সাম্প্রতিক বিভিন্ন মন্তব্যের সমালোচনা করে সিপিবির সাবেক সাধারণ সম্পাদক বলেন, তাঁদের ঔদ্ধত্যপূর্ণ ও অবমাননাকর বক্তব্য মূলত বাংলাদেশের রাষ্ট্রীয় মূল্যবোধবিরোধী।</p></div></div></div></body></html>"
        },
        {
            "title": "ইংল্যান্ডকে আর্জেন্টিনার কাতারে তুললেন স্যাম কারেন | প্রথম আলো",
            "time": "2026-01-30T18:35:36",
            "imgUrl": "https://media.prothomalo.com/prothomalo-bangla%2F2022-12%2F6c422153-8186-471b-a137-71ac33606dfa%2Fcurren.jpg?rect=0%2C0%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিষয়টি যদি হয় ফুটবল, তাহলে আর্জেন্টিনা ও ইংল্যান্ড দলের পার্থক্য খুব একটা বেশি নয়। আর্জেন্টিনা তিনবারের বিশ্ব চ্যাম্পিয়ন, ইংল্যান্ড একবারের। অন্যান্য টুর্নামেন্টের সাফল্যের হিসাব-নিকাশ করলেও দুই দলের পার্থক্যটা হয়তো ২০ আর ১৬ বা ২০ আর ১৫ হবে! কিন্তু বিষয়টা যদি হয় ক্রিকেট, ইংল্যান্ডের চেয়ে যোজন যোজন পিছিয়ে আর্জেন্টিনা। এখনো ভালো করে অনেকেই হয়তো নাও জানতে পারেন যে আর্জেন্টিনা ক্রিকেট খেলে!<br>অথচ এই ক্রিকেটেও একটি জায়গায় আর্জেন্টিনার চেয়ে এত দিন পিছিয়ে ছিল ইংল্যান্ড। সেটা আন্তর্জাতিক টি-টুয়েন্টিতে হ্যাটট্রিকে। আন্তর্জাতিক টি-টোয়েন্টিতে এত দিন দুটি হ্যাটট্রিক ছিল আর্জেন্টিনা ক্রিকেট দলের বোলারদের, ইংল্যান্ডের ছিল একটি। আজ ইংল্যান্ডকে আর্জেন্টিনার কাতারে তুললেন স্যাম কারেন। ইংল্যান্ডের পেসার আজ হ্যাটট্রিক করেছেন শ্রীলঙ্কার বিপক্ষে সিরিজের প্রথম টি-টুয়েন্টিতে।</p></div></div></div></body></html>"
        }
    ]
}