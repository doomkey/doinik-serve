{
    "source": "প্রথম আলো",
    "articles": [
        {
            "title": "ডিজিটাল সাংবাদিকতায় এআই: গুগল নিউজ ইনিশিয়েটিভের অনলাইন কোর্স | প্রথম আলো",
            "time": "2025-08-14T13:35:00",
            "imgUrl": "https://media.prothomalo.com/prothomalo-bangla%2F2025-08-14%2Frgwcjvqn%2FHero-ImageGNI-Trainning.jpg?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জিএনআইয়ের মাস্টার ট্রেইনার আইদিলা রাজ্জাকের তত্ত্বাবধানে কোর্সটি পরিচালনা করবেন দেশের সাংবাদিক, সংবাদমাধ্যম পেশাজীবী এবং বিশ্ববিদ্যালয়ের শিক্ষকদের একটি দল। প্রশিক্ষকদের মধ্যে রয়েছেন ঢাকা বিশ্ববিদ্যালয়ের সহযোগী অধ্যাপক ড. সাইফুল আলম চৌধুরী, ড্যাফোডিল ইন্টারন্যাশনাল ইউনিভার্সিটির সহযোগী অধ্যাপক ড. আবদুল কাবিল খান, বাংলাদেশ ইউনিভার্সিটি অব প্রফেশনালসের সহকারী অধ্যাপক মালিহা তাবাসসুম, ডিজিটালি রাইটসের ফ্যাক্ট–চেকার মিনহাজ আনাম, যমুনা টিভির স্পেশাল করেসপন্ডেন্ট মাহফুজ মিশু, ডেইলি স্টারের সাংবাদিক আজাদ বেগ ও সিনিয়র রিপোর্টার জাইমা ইসলাম, ঢাকা পোস্টের ফিচার এডিটর আরিফুল ইসলাম আরমান, প্রথম আলোর হেড অব অনলাইন শওকত হোসেন, হেড অব ডিপ নিউজ রাজীব আহমেদ এবং ডিজিটাল বিজনেস বিভাগের সিনিয়র ম্যানেজার আ ফ ম খায়রুল বাশার।</p></div></div></div></body></html>"
        },
        {
            "title": "১০ দিনে অনলাইনে রিটার্ন দিলেন এক লাখ করদাতা, কীভাবে দেবেন | প্রথম আলো",
            "time": "2025-08-14T13:34:21",
            "imgUrl": "https://media.prothomalo.com/prothomalo-bangla%2F2025-02-21%2Fdjg5ds10%2FNewbuilding311.jpg?rect=0%2C75%2C400%2C210&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ব্যক্তিশ্রেণির করদাতাদের ই-রিটার্ন জমার ব্যবস্থা চালুর প্রথম ১০ দিনেই রিটার্নদাতার সংখ্যা প্রায় এক লাখ হলো।</p><p>৪ আগস্ট ২০২৫-২৬ কর বছরের জন্য অনলাইনে ই-রিটার্ন জমা শুরু হয়। ই-রিটার্ন চালুর পর থেকে ১৩ আগস্ট পর্যন্ত অর্থাৎ প্রথম ১০ দিনে ৯৬ হাজার ৯৪৫ জন করদাতা ই-রিটার্ন জমা দেন।</p><p>যা গতবারের তুলনায় পাঁচ গুণ বেশি। গত প্রথম ১০ দিনে ২০ হাজার ৫২৩ জন করদাতা ই-রিটার্ন দিয়েছিলেন।</p><p>আজ বৃহস্পতিবার জাতীয় রাজস্ব বোর্ডের (এনবিআর) এক সংবাদ বিজ্ঞপ্তিতে এই তথ্য দেওয়া হয়েছে।</p><p>বর্তমানে ১ কোটি ১২ লাখ কর শনাক্তকরণ নম্বরধারী (টিআইএন) আছেন। প্রতিবছর ৪০ লাখের মতো টিআইএনধারী রিটার্ন দেন।</p></div></div></div></body></html>"
        },
        {
            "title": "কুখ্যাত নারী পাচারকারী এপস্টেইনের মাধ্যমেই কি ট্রাম্পের সঙ্গে মেলানিয়ার পরিচয় | প্রথম আলো",
            "time": "2025-08-14T13:01:46",
            "imgUrl": "https://media.prothomalo.com/prothomalo-bangla%2F2025-08-14%2Ftyi0ytn0%2Ftrump-melania.jpg?rect=0%2C175%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যুক্তরাষ্ট্রের ফার্স্ট লেডি মেলানিয়া ট্রাম্প দেশটির সাবেক প্রেসিডেন্ট জো বাইডেনের ছেলে হান্টার বাইডেনের বিরুদ্ধে ১০০ কোটি ডলারের মানহানি মামলা করার হুমকি দিয়েছেন। মেলানিয়ার এই ক্ষোভের কারণ, হান্টার দাবি করেছেন, কুখ্যাত শিশু যৌন নিপীড়নকারী জেফরি এপস্টেইনের মাধ্যমেই ডোনাল্ড ট্রাম্পের সঙ্গে মেলানিয়ার পরিচয় হয়েছিল।</p><p>মেলানিয়ার আইনজীবীরা হান্টারের দাবিকে ‘মিথ্যা, অবমাননাকর, মানহানিকর ও উত্তেজনাপূর্ণ’ বলে বর্ণনা করেছেন। ২০০৫ সালে ট্রাম্প-মেলানিয়ার বিয়ে হয়।</p><p>চলতি মাসের শুরুতে এক সাক্ষাৎকারে জেফরি এপস্টেইনের সঙ্গে মেলানিয়ার নাম জড়িয়ে এ কথা বলেন হান্টার বাইডেন। ওই সাক্ষাৎকারে তিনি ট্রাম্পের সঙ্গে এপস্টেইনের অতীত সম্পর্কের কঠোর সমালোচনাও করেন।</p><p>ডোনাল্ড ট্রাম্পের বন্ধু ছিলেন এপস্টেইন। তবে ট্রাম্প বলেছেন, ২০০০ সালের শুরুর দিকে তাঁদের দুজনের মধ্যে সম্পর্ক ভেঙে যায়। কারণ, ট্রাম্পের ফ্লোরিডার গলফ ক্লাবের কর্মীদের সঙ্গে এপস্টেইন অশোভন আচরণ করেছিলেন।</p></div></div></div></body></html>"
        },
        {
            "title": "ডাকসু নির্বাচনে নারী ভোটকেন্দ্র পরিবর্তনের দাবি গণতান্ত্রিক ছাত্রসংসদের | প্রথম আলো",
            "time": "2025-08-14T12:56:59",
            "imgUrl": "https://media.prothomalo.com/prothomalo-bangla%2F2025-08-14%2Fsa3os1sl%2Fganatantrikchatroshongshod.jpg?rect=0%2C793%2C3527%2C1852&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঢাকা বিশ্ববিদ্যালয় কেন্দ্রীয় ছাত্র সংসদ (ডাকসু) নির্বাচনে নারীশিক্ষার্থীদের জন্য নির্ধারিত ভোটকেন্দ্রের স্থান পরিবর্তনের দাবি জানিয়েছে বাংলাদেশ গণতান্ত্রিক ছাত্রসংসদ। ছাত্রসংগঠনটি মনে করে, বর্তমান কেন্দ্রগুলো হল থেকে অনেক দূরে হওয়ায় নারীশিক্ষার্থীদের ভোটদানে আগ্রহ কমবে।</p><p>আজ বৃহস্পতিবার ঢাকা বিশ্ববিদ্যালয়ের মধুর ক্যানটিনে এক সংবাদ সম্মেলনে এ কথা বলেন গণতান্ত্রিক ছাত্রসংসদের কেন্দ্রীয় আহ্বায়ক আবু বাকের মজুমদার।</p><p>আবু বাকের মজুমদার বলেন, যারা নারী নেতৃত্ব চায় না, তারা প্রশাসনের সঙ্গে যোগসাজশ করে পরিকল্পিতভাবে এমন সিদ্ধান্ত নিয়েছে। তিনি নির্দিষ্ট কিছু কেন্দ্রের স্থান পরিবর্তনেরও প্রস্তাব দেন।</p></div></div></div></body></html>"
        },
        {
            "title": "পাকিস্তানে এবারও স্বাধীনতা দিবসে ফাঁকা গুলি, আহত ৬৪ নিহত ৩ | প্রথম আলো",
            "time": "2025-08-14T12:55:25",
            "imgUrl": "https://media.prothomalo.com/prothomalo-bangla%2F2025-08-14%2Foho3fsh3%2FWeb-1.jpg?rect=0%2C0%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-title-info rG-CW\"><p><h1 data-title-0=\"পাকিস্তানে এবারও স্বাধীনতা দিবসে ফাঁকা গুলি, আহত ৬৪ নিহত ৩\" class=\"nA4h1 \">পাকিস্তানে এবারও স্বাধীনতা দিবসে ফাঁকা গুলি, আহত ৬৪ নিহত ৩</h1></p><div class=\"N8GaX\"><div class=\"XjL8O\"><div class=\"story-metadata-wrapper H6cQ5\"><p class=\"author-read-time-wrapper D-0u1\"></p><div class=\"time-social-share-wrapper _24WTx\"><p class=\"xuoYp\"><time datetime=\"2025-08-14T18:55:25+06:00\"><span>প্রকাশ: ১৪ আগস্ট ২০২৫, ১২: ৫৫ </span></time></p></div></div></div></div></div></div></body></html>"
        },
        {
            "title": "পুতিনের সঙ্গে বৈঠকের আগে ট্রাম্পের কাছে কী চাচ্ছেন জেলেনস্কি ও ইউরোপীয় নেতারা | প্রথম আলো",
            "time": "2025-08-14T12:54:11",
            "imgUrl": "https://media.prothomalo.com/prothomalo-bangla%2F2025-08-14%2Fcqa73jsy%2FUntitled-2.jpg?rect=0%2C0%2C621%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ট্রাম্প কী বলেছেন</strong></p><p>রাশিয়ার ভূমি ছাড় দেওয়ার প্রস্তাবের বিরোধিতা করায় জেলেনস্কির তীব্র সমালোচনা করছেন ট্রাম্প। বলেছেন, তিনি জেলেনস্কির সঙ্গে খুব, খুবই কঠোরভাবে দ্বিমত করেন।</p><p>হোয়াইট হাউসে ট্রাম্প সাংবাদিকদের আরও বলেন, ‘জেলেনস্কির সঙ্গে আমার মিলমিশ আছে, তবে, আপনারা জানেন, তিনি যা করেছেন, সে ব্যাপারে আমার দ্বিমত আছে। খুব, খুবই কঠোরভাবে দ্বিমত আছে। এটি এমন একটি যুদ্ধ যা কখনো হওয়া উচিত ছিল না।’</p><p>যুদ্ধ অবসানের বিনিময়ে ভূমিছাড়ে রাজি না হওয়ার কারণ হিসেবে সংবিধানের কথা বলেছেন জেলেনস্কি।</p><p>ট্রাম্প আরও বলেন, ‘আমি কিছুটা বিচলিত হয়েছি যখন তিনি বলেছেন যে তাঁকে সংবিধানিক অনুমোদন নিতে হবে। মানে, তাঁর কাছে যুদ্ধ থেকে শুরু করে সবাইকে হত্যা করার অনুমোদন আছে, কিন্তু ভূমি বিনিময় করতে তাঁর অনুমোদন লাগবে, কারণ ভূমি বিনিময় তো হবেই।’</p></div></div></div></body></html>"
        },
        {
            "title": "প্রলাপ | প্রথম আলো",
            "time": "2025-08-14T12:50:51",
            "imgUrl": "https://media.prothomalo.com/prothomalo-bangla%2F2025-08-14%2F95rdd6lr%2FOnuvob-A.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p>ব্যথার কপাট চিবোতে থাকে আমাকে,</p><p>উপশমহীন গোধূলিপথ ছেয়ে থাকে শরীরে।</p><p>অন্তহীন বৃষ্টি নামে—</p><p>কাদা জমা পথ, ক্লেদের ডানা,</p><p>হাঁপিয়ে বেড়ায় নিশ্বাস।</p><p>পৃথিবীর ডানায় ঝুলে থাকা বাঁদুরের দিকে চেয়ে মাকে মনে পড়ে—</p><p>আমার কচুরিপানার মতো ভেসে থাকা মা, নরম নীরব মা।</p><p>ডুবে যেতে থাকি অতল থেকে অতল।</p><p>সাইরেনের মিহি সুর ফেরি করে বাতাস,</p><p>দেহহীন ঘুমন্ত বাসনা সন্ধান করতে করতে দেখি—</p><p>অ্যাকুয়ারিয়ামে ভেসে আছে রৌদ্রমাখা প্রজাপতি।</p><p>শরীরের পাটাতনে ফসলের সোহাগ,</p><p>কচ্ছপ অন্ধকারে মুখচুন বসে থাকা সিথান,</p><p>পারাপারহীন কৌশল, দেহজ সকল ভাষা।</p><p>অতল জল—</p><p>সাঁতারু নই, স্বপ্নভুক চারা।</p><p>ফুরিয়ে যেতে যেতে রেখে যাই পিপাসা,</p><p>প্রতিদিনকার অনিশ্চয়তার পথে।</p><p>ডুবু ডুবু আলো পশ্চিমে হেলে পড়ে,</p><p>লাইটহাউসে ঝুলে থাকা সচেতনতা ভেদ করে</p><p>সন্ধ্যার নির্জন জেটিতে</p><p>কিছুতেই পৌঁছাতে পারছি না,</p><p>পেরোতে পারছি না এই বিকেল—</p><p>সন্ধ্যাটা বারবার সরে যাচ্ছে সামনে থেকে আরও দূর।</p></div></div></body></html>"
        },
        {
            "title": "ভোররাতে হাঁসের মাংস খেতে নীলা মার্কেটে যান আসিফ মাহমুদ, বন্ধ থাকলে যান ওয়েস্টিনে | প্রথম আলো",
            "time": "2025-08-14T12:48:20",
            "imgUrl": "https://media.prothomalo.com/prothomalo-bangla%2F2025-08-02%2Fyqcdtrtq%2FAsif.jpg?rect=0%2C62%2C620%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গুলশানে চাঁদাবাজির ঘটনায় গ্রেপ্তার বাংলাদেশ গণতান্ত্রিক ছাত্র সংসদের বহিষ্কৃত যুগ্ম আহ্বায়ক জানে আলম অপুর একটি ভিডিও সামাজিক মাধ্যমে ভাইরাল হয়েছে। ধারণা করা হচ্ছে, চাঁদাবাজির ঘটনার পর আত্মগোপনে থাকা অবস্থায় ভিডিওটি ধারণ করেছিলেন জানে আলম অপু।</p><p>৩৫ মিনিটের ওই ভিডিওতে তিনি ঘটনার আদ্যোপান্ত বর্ণনা করেছেন। জানে আলম অপু বলেন, ‘গুলশানে চাঁদাবাজির ঘটনায় টাকার ব্যাগ নেওয়া যে ছেলেটি দেখেছি, সেটা আমি। আপনারা ফুটেজের মাধ্যমে দেখেছেন যে সমন্বয়কেরা চাঁদাবাজিতে জড়িত ছিলেন। গত বছর যে সমন্বয়ক মহানায়ক ছিল, তারা এবার চাঁদাবাজিতে জড়িয়েছে।’</p><p>জানে আলম অপু আরও বলেন, ‘আমার কিছু প্রশ্ন আছে। ওই দিন ভোর ৫টার সময় জোনের ডিসি-এসিকে জানিয়ে আনুষ্ঠানিকভাবে পুলিশসহ শাম্মির (সাবেক সংসদ সদস্য) বাসায় আমরা অভিযান চালাই। সেই অভিযানের আগে গুলশানের কোনো স্থানে উপদেষ্টা আসিফ মাহমুদের সঙ্গে আমার কথা হয়েছিল কি না, সেটা কি জানেন?’</p></div></div></div></body></html>"
        },
        {
            "title": "আলু বিক্রি করে খরচের অর্ধেকও উঠছে না কৃষকের | প্রথম আলো",
            "time": "2025-08-14T12:47:08",
            "imgUrl": "https://media.prothomalo.com/prothomalo-bangla%2F2025-08-14%2Fsnzi54xo%2FWeb.jpg?rect=0%2C57%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-title-info rG-CW\"><p><h1 data-title-0=\"আলু বিক্রি করে খরচের অর্ধেকও উঠছে না কৃষকের\" class=\"nA4h1 \">আলু বিক্রি করে খরচের অর্ধেকও উঠছে না কৃষকের</h1></p><div class=\"N8GaX\"><div class=\"XjL8O\"><div class=\"story-metadata-wrapper H6cQ5\"><p class=\"author-read-time-wrapper D-0u1\"></p><div class=\"time-social-share-wrapper _24WTx\"><p class=\"xuoYp\"><time datetime=\"2025-08-14T18:47:08+06:00\"><span>প্রকাশ: ১৪ আগস্ট ২০২৫, ১২: ৪৭ </span></time></p></div></div></div></div></div></div></body></html>"
        },
        {
            "title": "অতিরিক্ত বিশ্রাম থেকে কি মাইগ্রেন হতে পারে | প্রথম আলো",
            "time": "2025-08-14T12:42:38",
            "imgUrl": "https://media.prothomalo.com/prothomalo-bangla%2F2024-12-26%2Fzy60i3hm%2Fpexels-liza-summer-6382648.jpg?rect=0%2C125%2C6000%2C3150&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F599lv4ex%2FCashout-free-Sports-Lifestyle.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিশ্রাম নিজে থেকে মাইগ্রেন তৈরি করে না; বরং অনিয়মিত বিশ্রামের ফলে মাইগ্রেন তৈরি হতে পারে। অনেক সময় দেখা যায়, দীর্ঘদিন টানা কাজের পর হুট করে বিশ্রাম নিলে শরীর ছেড়ে দেয়, তেমনই মস্তিষ্কও বিশ্রাম নিতে শুরু করে।</p><p>সমস্যা হলো মস্তিষ্ক অভ্যাসের দাস, টানা কাজ করতে করতে মস্তিষ্ক যখন বিশ্রামের সুযোগ পায়, তখন হুট করে তালগোল পাকিয়ে ফেলতে পারে। ফলে চাপ কমে গেলে অনেক সময় সেখান থেকে মাইগ্রেন তৈরি হতে পারে।</p><p>দীর্ঘদিনের কাজের চাপ থেকে হঠাৎ লম্বা ছুটির আমেজে চলে যাই আমরা। তখন শরীরের এই রুটিন পরিবর্তন অনেক সময় মাইগ্রেনকে ডেকে আনে। </p><p>চিকিৎসকদের মতে, অতিরিক্ত বিশ্রাম কোনো সমস্যা নয়; বরং বিশ্রামের অনিয়মিত সময়সূচি অথবা রুটিনে হঠাৎ পরিবর্তনই এর মূল কারণ।</p></div></div></div></body></html>"
        },
        {
            "title": "লিবিয়ায় দালাল চক্রের আস্তানায় দিপু, টাকা দিলে থামে নির্যাতন | প্রথম আলো",
            "time": "2025-08-14T12:36:44",
            "imgUrl": "https://media.prothomalo.com/prothomalo-bangla%2F2025-08-14%2Fuzryhq87%2FDipu.jpg?rect=0%2C186%2C3264%2C1714&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পরিবারের পক্ষ থেকে জানানো হয়, সাত ভাইবোনের মধ্যে দিপু ৬ নম্বর। তিন বছর আগে মা জেসমিন বেগম মারা যান। একই গ্রামের মফিজ কাজীর ছেলে ফজলুল হক সাত বছর ধরে বিদেশে লোক পাঠানোর কাজ করে আসছেন। তাঁর মাধ্যমে অনেকে গন্তব্যে পৌঁছাতে পেরেছেন, অনেকে পারেননি। আবার অনেকে বিপদে পড়েছেন। বাড়ির পাশের বলে দিপু দালাল ফজলুল হকের মাধ্যমে বিদেশ যেতে আগ্রহী হন। শেষে লিবিয়া হয়ে ইতালি যেতে তাঁর মাধ্যমে সাড়ে ৯ লাখ টাকায় চুক্তিবদ্ধ হন।</p><p>২০২৩ সালের ২৩ সেপ্টেম্বর লিবিয়া পৌঁছান দিপু। কয়েক দিন পর জানতে পারেন, দিপু আইনশৃঙ্খলা রক্ষাকারী বাহিনীর হাতে আটক হয়েছেন। পরে মাফিয়া চক্রের হাতে চলে যান। দেড় মাস পর ফোন আসে পরিবারের কাছে। নির্যাতনের ভিডিও দেখিয়ে এক দিনের মধ্যে ১১ লাখ টাকা দাবি করা হয়। চাহিদার সব টাকা দিয়ে মুক্ত হওয়ার পর দিপু চলে যান দালাল ফজলুল হকের নিয়ন্ত্রণে। দালালের অধীন থাকেন চার মাস। ইতালি পৌঁছে দিতে এবার দালাল ১০ লাখ দাবি করে বসেন। দেওয়া হয় টাকা। নৌকায়ও ওঠানো হয়। কিছু দূর যাওয়ার পর বিপদ বুঝতে পেরে ফিরিয়ে আনা হয়। এভাবে কেটে যায় আরও চার মাস।</p></div></div></div></body></html>"
        },
        {
            "title": "পাকিস্তান এখন যুক্তরাষ্ট্রের সুদৃষ্টিতে আছে, কিন্তু সেটা কত দিন | প্রথম আলো",
            "time": "2025-08-14T12:35:00",
            "imgUrl": "https://media.prothomalo.com/prothomalo-bangla%2F2025-08-14%2F0joyabgh%2FUntitled-3.png?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিশ্লেষকরা বলছেন, এই নতুন সম্পর্ক দীর্ঘ মেয়াদে কতটা ফল দেবে, তা স্পষ্ট নয়। যেকোনো ক্রিপ্টোকারেন্সি বা গুরুত্বপূর্ণ খনিজের চুক্তি বাস্তবায়ন করতে বছরের পর বছর লেগে যাবে।</p><p>ওয়াশিংটনের স্টিমসন সেন্টারের দক্ষিণ এশিয়া বিশেষজ্ঞ এলিজাবেথ থ্রেলকেল্ড বলছিলেন, সন্ত্রাসবিরোধী সহযোগিতা ছাড়া নিকট–ভবিষ্যতে পাকিস্তান আসলে যুক্তরাষ্ট্রকে কী দিতে পারবে, তা পরিষ্কার নয়।</p><p>ট্রাম্প পাকিস্তানের তেল মজুত উন্নয়নের ঘোষণা দিয়ে আরও নতুন প্রশ্নের জন্ম দিয়েছেন।</p><p>ইসলামাবাদভিত্তিক ইনস্টিটিউট ফর রিজিওনাল স্টাডিজের সভাপতি জওহর সেলিম বলেন, ট্রাম্প যদি এমন কিছু সম্পর্কে সচেতন না হন, যা সম্পর্কে আমরা জানি না—তাহলে তিনি আসলে কোন ধরনের মজুতের কথা বলছেন, তা একেবারেই পরিষ্কার নয়।</p><p>পাকিস্তানের চীন ঘনিষ্ঠতাও যুক্তরাষ্ট্রের সঙ্গে উষ্ণ সম্পর্কের পথে বাধা হতে পারে। চীন পাকিস্তানের সবচেয়ে বড় বাণিজ্যিক অংশীদার। গত মাসে পাকিস্তানের সেনাপ্রধান ফিল্ড মার্শাল আসিম মুনির চীন সফরে গেলে চীনের পররাষ্ট্রমন্ত্রী ওয়াং ই দুই দেশকে ‘অটুট বন্ধুত্বের’ দেশ বলে অভিহিত করেন।</p></div></div></div></body></html>"
        },
        {
            "title": "খনিজ ও তেল-গ্যাস অনুসন্ধানে পাকিস্তানের সঙ্গে সহযোগিতা বৃদ্ধি করবে যুক্তরাষ্ট্র | প্রথম আলো",
            "time": "2025-08-14T12:30:00",
            "imgUrl": "https://media.prothomalo.com/prothomalo-bangla%2F2025-08-14%2Frzg83ipd%2FChatGPT-Image-Aug-14-2025-051908-PM.png?rect=0%2C0%2C1536%2C806&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বেলুচিস্তান প্রদেশে বিশ্বের অন্যতম বৃহৎ সোনা ও তামার খনি আছে বলে ধারণা করা হয়। রেকো ডিক নামের এক খনিপ্রকল্প সেখানে চলমান; এই প্রকল্প পরিচালনা করছে ব্যারিক গোল্ড নামের একটি খনিপ্রতিষ্ঠান।</p><p>রুবিও বুধবার রাতে বলেন, ‘আমরা অর্থনৈতিক সহযোগিতার নতুন ক্ষেত্র, বিশেষ করে গুরুত্বপূর্ণ খনিজ ও তেল-গ্যাস খাতে সহযোগিতা বৃদ্ধি ও ব্যবসায়িক অংশীদারত্ব গড়ে তুলতে চাই।’ তিনি আরও বলেন, পাকিস্তানের সন্ত্রাসবিরোধী কার্যক্রমে অংশগ্রহণ ও বাণিজ্য সহযোগিতার জন্য যুক্তরাষ্ট্র গভীরভাবে কৃতজ্ঞ।</p><p>ট্রাম্প প্রশাসনের আগে পাকিস্তান ও যুক্তরাষ্ট্রের সম্পর্ক কিছুটা শীতল ছিল। এর পেছনে একটি কারণ হলো, পাকিস্তানের চিরশত্রু ভারতের দিকে যুক্তরাষ্ট্রের ঝুঁকে পড়া। মূলত চীনের উত্থান মোকাবিলায় যুক্তরাষ্ট্র ভারতের দিকে ঝুঁকেছে। এ ছাড়া আফগানিস্তানের বিষয়েও ওয়াশিংটনের ক্ষোভ ছিল, বিশেষ করে বাইডেন প্রশাসনের সময় আফগানিস্তান থেকে সেনা প্রত্যাহারের সময় তালেবানদের ক্ষমতা দখলের ঘটনায়। ওয়াশিংটনের অভিযোগ, পাকিস্তান এই কাজে তালেবানদের সহযোগিতা করেছে, যদিও পাকিস্তান এই অভিযোগ অস্বীকার করে।</p></div></div></div></body></html>"
        },
        {
            "title": "সাদাপাথর লুটে জড়িতদের তালিকা দাখিলের নির্দেশ হাইকোর্টের | প্রথম আলো",
            "time": "2025-08-14T12:26:27",
            "imgUrl": "https://media.prothomalo.com/prothomalo-bangla%2F2025-08-13%2F5nik3r9f%2FUntitled-4.jpg?rect=0%2C39%2C552%2C290&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পরে জ্যেষ্ঠ আইনজীবী মনজিল মোরসেদ প্রথম আলোকে বলেন, ভোলাগঞ্জে সাদাপাথর উত্তোলন ও অপসারণ নিয়ন্ত্রণে প্রশাসনের নিষ্ক্রিয়তা কেন বেআইনি ঘোষণা করা হবে না এবং ওই সাদাপাথর এলাকা সংরক্ষণের জন্য কেন নির্দেশ দেওয়া হবে না রুলে তা জানতে চাওয়া হয়েছে। ওই এলাকাকে পরিবেশ আইনের ৫ ধারা অনুসারে ‘ইকোলজিক্যাল ক্রিটিক্যাল এরিয়া’ ঘোষণার কেন নির্দেশ দেওয়া হবে না এবং পরিবেশের ক্ষতির সমপরিমাণ অর্থ দায়ী ব্যক্তিদের কাছ থেকে আদায়ের কেন নির্দেশ দেওয়া হবে না, সে বিষয়েও রুলে জানতে চাওয়া হয়েছে।</p><p>বিদ্যুৎ, জ্বালানি ও খনিজ সম্পদ মন্ত্রণালয়ের সচিব, পরিবেশসচিব, পরিবেশ অধিদপ্তরের মহাপরিচালক, সিলেটের জেলা প্রশাসক ও পুলিশ সুপারসহ বিবাদীদের চার সপ্তাহের মধ্যে রুলের জবাব দিতে বলা হয়েছে বলে জানান মনজিল মোরসেদ।</p></div></div></div></body></html>"
        },
        {
            "title": "আরও ২৪৬ সংস্কার প্রস্তাব শিগগির বাস্তবায়নের সিদ্ধান্ত, অনেকগুলোর বাস্তবায়ন শুরু | প্রথম আলো",
            "time": "2025-08-14T12:23:43",
            "imgUrl": "https://media.prothomalo.com/prothomalo-bangla%2F2025-08-14%2Fpz20550t%2FYounus-Meeting-th.jpg?rect=0%2C129%2C1840%2C966&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রেস সচিব বলেন, গত সপ্তাহে জানানো হয়েছিল ১২১টি সুপারিশ বাস্তবায়নাধীন আছে। তার মধ্যে ১৬টি ইতিমধ্যে বাস্তবায়ন হয়েছে, ১৪টি আংশিক বাস্তবায়ন হয়েছে এবং বাকিগুলো বাস্তবায়নাধীন। আজকে জানানো হয়, আরও ২৪৬টি আশু সুপারিশ বাস্তবায়নাধীন। এটি উপদেষ্টা পরিষদকে জানানো হয়।</p><p>প্রেস সচিব বলেন, নতুন ২৪৬টি সুপারিশের মধ্যে ৮২টি শ্রম সংস্কার বিষয়ে। আজকে শ্রম উপদেষ্টা ব্রিগেডিয়ার জেনারেল (অব.) এম সাখাওয়াত হোসেন জানিয়েছেন, এগুলোর মধ্যে অনেকগুলোই বাস্তবায়নের বিষয়ে চূড়ান্ত পর্যায়ে রয়েছে। কিছু কিছু ইতিমধ্যে বাস্তবায়নও হয়েছে। নারীবিষয়ক সংস্কার কমিশনের ৭১টি সুপারিশ আশু বাস্তবায়নের জন্য তালিকা করা হয়েছে। এ ছাড়া স্থানীয় সরকার বিষয়ে ৩৭টি, স্বাস্থ্য বিষয়ে ৩৩টি এবং তথ্য মন্ত্রণালয়ের ২৩টি সুপারিশ রয়েছে।</p><p>বৈঠকে প্রধান উপদেষ্টা ও অন্যান্য উপদেষ্টারা বলেছেন, এগুলো বাস্তবায়নের বিষয়ে আরও জোর দেওয়া হয়েছে। আগামী বৈঠকে এ বিষয়ে অগ্রগতি জানানো হবে।</p></div></div></div></body></html>"
        }
    ]
}