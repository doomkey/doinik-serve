{
    "source": "প্রথম আলো",
    "articles": [
        {
            "title": "আমরা সংঘাতে জড়াতে চাই না, সেবা দিতে চাই: ডিএমপি কমিশনার | প্রথম আলো",
            "time": "2025-11-20T08:21:36",
            "imgUrl": "https://media.prothomalo.com/prothomalo-bangla%2F2025-11-20%2F7207c9s6%2FSajjat-Ali.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পল্লবী থানার সামনে ককটেল বিস্ফোরণে এক পুলিশ সদস্যের আহত হওয়ার ঘটনায় ক্ষোভ প্রকাশ করেন শেখ মো. সাজ্জাত আলী। তিনি বলেন, ‘আমার নিরপরাধ অফিসারকে যেভাবে ককটেল মেরে আহত করা হয়েছে, তা অত্যন্ত উদ্বেগজনক। এতে আমার সদস্যদের মনোবল ভেঙে যায় এবং এই পরিস্থিতির ক্ষতি সবাইকেই ভোগ করতে হয়। যদি আমার অফিসারদের মনোবল ঠিক না থাকে, ৫ আগস্টের পরে যেভাবে ৮০ বছরের বৃদ্ধ লাঠি হাতে নিয়ে মহল্লা পাহারা দিয়েছেন, ঠিক সেভাবে আবার পাহারা দিতে হবে।’</p><p>সাজ্জাত আলী বলেন, যাঁরা ককটেল ছোড়া বা এ ধরনের দুর্বৃত্তায়নের মাধ্যমে পুলিশ সদস্যদের মনোবল ভাঙার চেষ্টা করছেন, তাঁদের কাছে অনুরোধ, এই কাজ করবেন না।</p><p>গুলির নির্দেশনার বিষয়ে জানতে চাইলে শেখ মো. সাজ্জাত আলী বলেন, ‘এটা পুলিশ কমিশনারের নির্দেশনা নয়, এটা দেশের আইন। আইন আমি বানাই না, পার্লামেন্ট বানায়। আপনারা আইনটা দেখেন। পুলিশের কাজের আইনে যা বলা আছে, আমি শুধু সেটাই অনুসরণের নির্দেশ দিয়েছি।’</p></div></div></div></body></html>"
        },
        {
            "title": "হাজী দানেশ প্রযুক্তি বিশ্ববিদ্যালয়ে সমাবর্তন ঘিরে ক্যাম্পাসে উৎসবের আমেজ | প্রথম আলো",
            "time": "2025-11-20T08:18:52",
            "imgUrl": "https://media.prothomalo.com/prothomalo-bangla%2F2025-11-20%2Ffd4kq4h8%2FDinajpurDH0828202511204.-Dinajpur-20.11.2025-HSTU.jpg?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০১০ সালের ৯ ডিসেম্বর বিশ্ববিদ্যালয়ের প্রথম সমাবর্তন অনুষ্ঠিত হয়েছিল। এরপর কেটে গেছে দেড় দশক। দীর্ঘ বিরতির পর সমাবর্তন আয়োজন ঘিরে ক্যাম্পাসে চলছে ব্যাপক সাজসজ্জার কাজ। কয়েকজন শিক্ষক বলেন, দীর্ঘ সময় পরে সমাবর্তনের আয়োজন বিশ্ববিদ্যালয়ের একাডেমিক পরিবেশকে আরও গতিশীল করবে। গবেষণা, উদ্ভাবন ও সমসাময়িক জ্ঞানচর্চার ক্ষেত্রেও ইতিবাচক প্রভাব পড়বে।</p><p>গতকাল ক্যাম্পাস ঘুরে দেখা যায়, বিভিন্ন স্থানে আগাছা পরিষ্কারসহ বিশ্ববিদ্যালয় অভ্যন্তরীণ সড়ক পরিচ্ছন্নতার কাজ চলছে। বিশ্ববিদ্যালয় বিজয়-২৪ হলের মাঠে করা হচ্ছে সমাবর্তন অনুষ্ঠানের মূল মঞ্চ। কেন্দ্রীয় মাঠ-১ এ থাকছে শিক্ষার্থী বন্ধুদের খাবারের আয়োজন। প্রশাসনিক ভবন, একাডেমিক ভবন, আবাসিক হলসহ বিভিন্ন ভবনে আলোকসজ্জা করা হয়েছে। তোরণ নির্মাণ, ব্যানার-ফেস্টুনসহ সৌন্দর্যবর্ধনকারী পতাকায় পুরো ক্যাম্পাসে চলছে উৎসবের আমেজ।</p><p>এরই মধ্যে শিক্ষার্থীদের অনেকেই এসে উপস্থিত হয়েছেন দিনাজপুরে। ক্যাম্পাস ঘুরে রেখে যাওয়া স্মৃতি হাতড়াচ্ছেন। যাঁদের কেউ সরকারি-বেসরকারি অফিসে কর্মরত আছেন, কেউ–বা গবেষণাকাজে যুক্ত, কেউ হয়তো কোন পথে যাবেন, এখন ঠিক করতে পারেননি। কয়েকজন সাবেক শিক্ষার্থীর সঙ্গে কথা হয়। সবার মুখে প্রিয় শিক্ষাঙ্গনে ফের একসঙ্গে হওয়া, স্মৃতি ছুঁয়ে যাওয়ার গল্প।</p><p>বিশ্ববিদ্যালয় উপাচার্য অধ্যাপক এম এনামুল্লাহ বলেন, ‘বেশ লম্বা সময় পরে আমরা সমাবর্তন অনুষ্ঠান আয়োজন করতে যাচ্ছি। এরই মধ্যে আয়োজনের প্রায় চূড়ান্ত প্রস্তুতি সম্পন্ন হয়েছে। এটি কেবল ডিগ্রি প্রদান অনুষ্ঠান নয়, বরং উচ্চশিক্ষাব্যবস্থায় সমাবর্তন একটি কাঠামোবদ্ধ প্রাতিষ্ঠানিক আয়োজন, যার মাধ্যমে শিক্ষার্থীদের একাডেমিক অর্জন রাষ্ট্রীয়ভাবে ও প্রাতিষ্ঠানিকভাবে স্বীকৃতি পায়। এ ধরনের আয়োজন করতে পারা প্রশাসনিক সক্ষমতা, একাডেমিক স্থিতিশীলতা ও সাংগঠনিক প্রস্তুতির সূচকও বটে।’</p></div></div></div></body></html>"
        },
        {
            "title": "মিস ইউনিভার্স ২০২৫: ইভনিং গাউন সেশনে মিথিলা, দেখুন ১৫টি ছবি | প্রথম আলো",
            "time": "2025-11-20T08:17:29",
            "imgUrl": "https://media.prothomalo.com/prothomalo-bangla%2F2025-11-20%2Fdbeub3c1%2F_________________________________8__NEWS_UPDATE__with_Preliminary_Compet.jpg?rect=0%2C0%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-title-info BG103\"><p><h1 data-title-0=\"মিস ইউনিভার্স ২০২৫: ইভনিং গাউন সেশনে মিথিলা, দেখুন ১৫টি ছবি\" class=\"IiRps \">মিস ইউনিভার্স ২০২৫: ইভনিং গাউন সেশনে মিথিলা, দেখুন ১৫টি ছবি</h1></p><div class=\"Ibzfy\"><p>থাইল্যান্ডে অনুষ্ঠিত মিস ইউনিভার্স ২০২৫–এর ইভনিং গাউন রাউন্ড ছিল ১৯ নভেম্বর। ১২১টি দেশের প্রতিযোগীরা এবার অংশ নিয়েছেন। সেখান থেকে ১৫টি দেশের ছবি রইল এখানে। </p></div></div></div></body></html>"
        },
        {
            "title": "মিরপুর টেস্ট: মুশফিক-লিটনের সেঞ্চুরি, জুটির রেকর্ড, বাংলাদেশের ৪৭৬ | প্রথম আলো",
            "time": "2025-11-19T03:04:41",
            "imgUrl": "https://media.prothomalo.com/prothomalo-bangla%2F2025-11-20%2F02bq0tse%2F787df9a2-c4c1-4436-89b9-e4915138225d.jpg?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>না হলো না!</p><p>৯০ ওভার শেষে মাঠে আম্পায়ার ও খেলোয়াড়দের অঙ্গভঙ্গি দেখে মনে হয়েছিল টেস্টের প্রথম দিনে একটি ওভার বাড়তি খেলাতে পারেন তাঁরা। সেটি হয়নি। মুশফিক অপরাজিত রইলেন ৯৯ রানে। কাল ১ রান করলেই বিশ্বের ১১তম ক্রিকেটার হিসেবে নিজের শততম টেস্টে সেঞ্চুরির কীর্তি গড়বেন মুশফিক। </p><p>মুশফিক আজ সেঞ্চুরিটি পাবেন কি না, শেষ কয়েক ওভার ধরে সবার মনে এ নিয়েই কৌতুহল ছিল। মুশফিকও হয়তো সেঞ্চুরিটি আজই করতে চেয়েছিলেন। নইলে কি দিনে নিজের শেষ বলটিতে সুইপ খেলেন এই অভিজ্ঞ ব্যাটসম্যান! সেটি করেও পারেননি। সেই শট থেকে এসেছে ১ রান।</p><p>মুশফিকের ৯৯* ও মুমিনুলের ফিফটিতে বাংলাদেশ প্রথম দিন শেষ করেছে ৪ উইকেটে ২৯২ রান নিয়ে। নাজমুল ছাড়া সবাই শুরুটা ভালো করেছেন। ওপেনার সাদমান করেছেন ৩৫, মাহমুদুল ৩৫।  লিটন অপরাজিত আছেন ৪৭ রান নিয়ে। </p><p>আয়ারল্যান্ডের হয়ে অ্যান্ডি ম্যাকব্রাইন একাই ৪ উইকেট নিয়েছেন।</p></div></div></div></body></html>"
        },
        {
            "title": "আনোয়ারায় জমজমাট ‘চায়না রোড’, দেখা মেলে কর্ণফুলী টানেল পার হলেই। | প্রথম আলো",
            "time": "2025-11-20T08:11:02",
            "imgUrl": "https://media.prothomalo.com/prothomalo-bangla%2F2025-11-20%2Faz1ef5l3%2FWhatsApp-Image-2025-11-20-at-12.41.35.jpeg?rect=0%2C360%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মানুষের ভিড়ের কারণে দ্রুতই গড়ে উঠেছে নানা রকম রেস্তোরাঁ ও খাবারের দোকান। পেঁয়াজু, ফুচকা, চটপটি, চিকেন সমুচা, রোল, চা-কফি, আচার থেকে শুরু করে বিরিয়ানি, চায়নিজ খাবার, ভারতীয় বাহারি সব পদের খাবার পাওয়া যাচ্ছে এখানে। এর ফলে ভোজনরসিকেরাও এ এলাকায় নিয়মিত আসছেন।</p><p>সম্প্রতি সরেজমিন দেখা যায়, ‘চায়না অর্থনৈতিক অঞ্চলের প্রশস্ত সড়কের দুই পাশে সারিবদ্ধভাবে চেয়ার-টেবিল সাজিয়ে রেখেছেন দোকানিরা। গাড়ি থামিয়ে নেমে পড়া দর্শনার্থীরা সেখানে বসে চা-নাশতা খেতে খেতে গল্প করছেন। অনেকেই টানেলের আলো পেছনে রেখে ছবি তুলছেন। সড়কের ওপর দিয়ে নিরবচ্ছিন্নভাবে ছুটে চলছে ছোট-বড় যানবাহন।</p><p>জায়গাটিতে ঘুরতে আসা সৌদি আরবপ্রবাসী রিজওয়ান সোহেল প্রথম আলোকে বলেন, ‘ছুটিতে বাড়িতে এসেছি। এরপর স্ত্রী-সন্তান নিয়ে টানেল সড়ক দেখতে এসেছি। সড়কের পাশে খাবারের দোকান থাকায় থেমেছি। আশপাশের ছবিও তুলছি। সব মিলিয়ে অনেক সুন্দর লাগছে।’</p></div></div></div></body></html>"
        },
        {
            "title": "আজকের বিনিময় হার | প্রথম আলো",
            "time": "2025-11-20T08:02:47",
            "imgUrl": "https://media.prothomalo.com/prothomalo-bangla%2F2025-02-20%2F16psy1nv%2F466783f9-b718-48b1-a7ad-25708b30468f.jfif?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশ ব্যাংকের তথ্য অনুসারে, আজ ডলারের সর্বোচ্চ দাম ১২২ টাকা ৫৯ পয়সা ও সর্বনিম্ন দাম ১২২ টাকা ৫০ পয়সা। আজ ডলারের গড় দাম ১২২ টাকা ৫৮ পয়সা। গত জুলাই থেকে চলতি নভেম্বর পর্যন্ত ডলারের দাম ওঠানামা করছে।</p><p>আজ দেশের মুদ্রাবাজারে যেসব মুদ্রার দাম বেড়েছে, সেগুলো হলো ইউরো, পাউন্ড, ইউয়ান ও রুপি। অপরিবর্তিত আছে ইয়েনের দাম। কমেছে অস্ট্রেলীয় ডলার ও সিঙ্গাপুরি ডলারের দাম।</p></div></div></div></body></html>"
        },
        {
            "title": "পাবলিক ওয়াই-ফাই ব্যবহার করছেন? নতুন বিপদ ‘ইভিল টুইন নেটওয়ার্ক’ সম্পর্কে জানুন, সঙ্গে সমাধান | প্রথম আলো",
            "time": "2025-11-20T08:00:00",
            "imgUrl": "https://media.prothomalo.com/prothomalo-bangla%2F2025-11-19%2Fpylewiaw%2FWifi.jpg?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নামটির মধ্যে একটা বদমায়েশি ভাব আছে। শুনে মনে হতে পারে, এটা বুঝি কোনো হলিউডি থ্রিলার সিনেমা। কিন্তু এটা একটা বাস্তব হুমকি। ইভিল টুইন ওয়াই–ফাই নেটওয়ার্ক একটা নকল হটস্পট। </p><p>কিন্তু এটি কোনো আসল নেটওয়ার্কের নাম কপি করে। Free WiFi লেখা দেখে হয়তো ভাবছেন, এটা আসল; কিন্তু আসলে এটা অপরাধীর রাউটার। সে আপনার জন্য ফাঁদ পেতে রেখেছে।</p><p>ব্যাপারটা আরও ভালোভাবে বুঝতে একটা উদাহরণ দিই। ধরুন, আপনি ‘সাউথ ব্রিজ ক্যাফে’তে বসে আছেন। সেখানকার আসল ওয়াই–ফাই নেটওয়ার্কের নাম SouthBreeze-WiFi। </p><p>কিন্তু একজন হ্যাকার তার নিজের রাউটার সেট করেছে, যার নাম দিয়েছে SouthBreezeWiFi। দেখতে প্রায় একই, কিন্তু একটা ছোট্ট পার্থক্য আছে। হাইফেন চিহ্নটা নেই। </p><p>এই ছোট্ট পার্থক্য চোখে পড়ে না সহজে। আপনি হয়তো সাউথব্রিজ ক্যাফের ওয়াই–ফাই ভেবে ফোনটা কানেক্ট করেছেন, কিন্তু ওটা আসলে কানেক্ট হয়েছে কোনো হ্যাকারের রাউটারে। মানে আপনি ফাঁদে পড়ে গেছেন।</p><p>একে বলা হয় ‘ম্যান-ইন-দ্য-মিডল’ অ্যাটাক। অপরাধী নিজেকে আপনার আর ইন্টারনেটের মাঝখানে ঢুকিয়ে দেয়। তারপর গোপনে আপনার সব তথ্য চুরি করতে থাকে। হ্যাকাররা এটা পাবলিক প্লেস বা গণপরিসরে করে। </p><p>কারণ, এ ধরনের স্থানে মানুষ খুব কমই যাচাই করে দেখে, কোনটা আসল আর কোনটা নকল নেটওয়ার্ক। অনেকে তো জানেই না, এ রকম কোনো নকল নেটওয়ার্ক থাকতে পারে।</p><p>আরও খারাপ ব্যাপার হলো, হ্যাকার হয়তো আসল নেটওয়ার্কটিকে সাময়িকভাবে অফলাইন করে দিতে পারে। তখন মানুষ ভাবে, নেটওয়ার্ক কাজ করছে না। আর তখনই নকল নেটওয়ার্কে ফোন কানেক্ট করে ফেলে।</p></div></div></div></body></html>"
        },
        {
            "title": "ছবির গল্পে ইস্পাহানি-প্রথম আলো আন্তবিশ্ববিদ্যালয় ফুটবল টুর্নামেন্টের উদ্বোধনী অনুষ্ঠান | প্রথম আলো",
            "time": "2025-11-20T07:59:33",
            "imgUrl": "https://media.prothomalo.com/prothomalo-bangla%2F2025-11-20%2F9cm31vgw%2FChittagongfoodsowrav14-1.JPG?rect=0%2C9%2C2000%2C1050&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">ডান থেকে প্রথম পাঁচজনই জাতীয় দলের অধিনায়ক। তাঁদের মধ্যে একজন বর্তমান ও অন্য চারজন সাবেক। (ডান থেকে) মামুনুল ইসলাম, জাহিদ হাসান এমিলি, জামাল ভুঁইয়া, ইমতিয়াজ সুলতান জনি ও আশরাফউদ্দিন আহমেদ চুন্নু। তাঁরা সবাই দেশের ফুটবলের কিংবদন্তি। অতিথি হয়ে এসেছিলেন উদ্বোধনী অনুষ্ঠানে। তাঁদের খেলা দেখার একটি মুহূর্ত</figcaption><figcaption class=\"story-element-image-attribution\">সৌরভ দাশ</figcaption></p></div></div></body></html>"
        },
        {
            "title": "শ্রম আইন নিয়ে সংশয়ের কিছু নেই মালিকদের | প্রথম আলো",
            "time": "2025-11-20T07:55:17",
            "imgUrl": "https://media.prothomalo.com/prothomalo-bangla%2F2025-11-20%2Frn5nl8ry%2F20112025-cm-11.jpg?rect=0%2C55%2C545%2C286&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শ্রম আইন সংশোধন করে সরকার যে অধ্যাদেশ জারি করেছে, সেটি দেশের শ্রম খাতের ইতিহাসে বড় ঘটনা। গণ-অভ্যুত্থানের কারণে শ্রম আইন সংশোধনের অধ্যাদেশটা হয়েছে। গণ-অভ্যুত্থানে যাঁরা প্রাণ দিয়েছেন, তাঁদের মধ্যে শ্রমিকেরা ছিলেন উল্লেখযোগ্যসংখ্যক।</p><p>শ্রমিক-মালিক-শিক্ষক-গবেষকসহ সংশ্লিষ্ট সবাই দীর্ঘ সময় শ্রম সংস্কার কমিশন ও ত্রিপক্ষীয় পরামর্শক পরিষদে (টিসিসি) আমরা আলাপ-আলোচনা ও তর্ক-বিতর্কের মধ্য দিয়ে শ্রম আইনের এই সংশোধনে পৌঁছাতে পেরেছি। সাধারণত দেখা যায়, কোনো আইন করার আগে একটি পক্ষের বেশি প্রভাব থাকে কিংবা সব পক্ষ মিলে এক পক্ষ হয়ে যায়। তবে শ্রম আইনের ক্ষেত্রে সেটি হয়নি। কিছু কিছু জায়গায় সরকার সিদ্ধান্ত নিয়েছে। দিন শেষে সংশোধিত শ্রম আইন শ্রমিক ও শ্রম খাতের বিকাশের জন্য একটি বড় অগ্রগতি।</p></div></div></div></body></html>"
        },
        {
            "title": "‘ছেলেকে ইতালি পাঠাতে দালালকে ২১ লাখ টাকা দিয়েছিলাম, এরপরও লাশ হতে হলো’ | প্রথম আলো",
            "time": "2025-11-20T07:54:32",
            "imgUrl": "https://media.prothomalo.com/prothomalo-bangla%2F2025-11-20%2Ft1ewcuyp%2FGopalgonjDH070920251119IMG-20251119-WA0015.jpg?rect=0%2C28%2C960%2C504&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বুধবার বিকেলে পশ্চিম লওখন্ডা গ্রামে গিয়ে দেখা যায়, এনামুল শেখের বাড়ির উঠানে চেয়ার পেতে প্রতিবেশীরা বসে আছেন। এনামুলের ভাইদের সান্ত্বনা দিচ্ছেন স্বজনেরা। একপর্যায়ে নিজেরাই কেঁদে ফেলছেন। তাঁরা জানান, এনামুল চার ভাইয়ের মধ্যে সবার ছোট ছিলেন। পরিবারের সচ্ছলতা ফেরাতে গিয়ে তিনি নিজেই চলে গেলেন না ফেরার দেশে।</p><p>কথোপকথনের এক পর্যায়ে এনামুলের বাবা আকবর আলী কান্নাজড়িত কণ্ঠে জানান, গত ১০ অক্টোবর বাংলাদেশ থেকে রওনা হন এনামুল। ১৩ নভেম্বর রাতে লিবিয়ার আল-খুমস উপকূল থেকে নৌকায় ওঠেন তাঁর ছেলে। কিছু দূর যেতেই নৌকাটিকে ধাওয়া করে কোস্টগার্ড। পালাতে গিয়ে ডুবে যায় নৌকাটি। এতে এনামুল মারা গেছেন বলে তাঁরা নিশ্চিত হয়েছেন।</p><p>আক্ষেপের সুরে আকবর আলী আরও বলেন, ‘আমার ছেলেকে ইতালি পাঠাবে বলে মাদারীপুরের দালাল এনামুলকে ২১ লাখ টাকা দিয়েছিলাম। এর পরও এনামুলকে লাশ হতে হলো।’</p></div></div></div></body></html>"
        },
        {
            "title": "লাল মুনিয়ার খোঁজে | প্রথম আলো",
            "time": "2025-11-20T07:50:34",
            "imgUrl": "https://media.prothomalo.com/prothomalo-bangla%2F2025-11-20%2Fjrbpuee0%2F20112025-cm-16.jpg?rect=0%2C0%2C1167%2C613&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এদের পুরুষ ও স্ত্রী পাখির দেহের রং আর ধরন আলাদা হয়ে থাকে। পুরুষের দেহ লাল, চোখ, ঠোঁট লাল এবং লাল দেহে সাদা তিল রয়েছে। স্ত্রীর দেহ, মাথা, পিঠ বাদামি এবং ডানা কালচে। স্ত্রী পাখিদের ঠোঁট, চোখ এবং কোমর লাল হয়ে থাকে। প্রজনন মৌসুম যত এগিয়ে আসে, পুরুষের দেহ তত বেশি লাল হতে থাকে।</p><p>এরা বীজভোজী পাখি। প্রধান খাদ্য হলো ঘাসের বীজ, আগাছা আর ফসলের বীজ। তা ছাড়া প্রজনন মৌসুমে এরা ছোট ছোট পোকামাকড় এবং জলাভূমিতে জমে থাকা শৈবাল খেয়ে থাকে। অন্যদিকে এরা প্রকৃতির খাদ্যশৃঙ্খলের একটি গুরুত্বপূর্ণ অংশ। কারণ, আকারে ছোট হওয়ায় এরা শিকারি পাখিদের অন্যতম খাদ্য। এভাবে এরা প্রকৃতিতে বীজ বিস্তারকারী, পোকা নিয়ন্ত্রক, বাস্তুতন্ত্রের ভারসাম্য এবং পরিবেশের স্বাস্থ্যের সূচক হিসেবে গুরুত্বপূর্ণ।</p><p>মুনিয়া বাংলাদেশের আবাসিক পাখি। সাধারণত বর্ষা বা বর্ষার পরপরই এরা প্রজনন করে থাকে। পুরুষ পাখিরা প্রজনন মৌসুমে উজ্জ্বল লাল রঙের তলদেশ, সাদা বিন্দু ও আকর্ষণীয় ঠোঁটের রং প্রদর্শন করে। পুরুষ পাখি স্ত্রী পাখিকে আকর্ষণ করতে গান গায়, ডানা ঝাঁকুনি ও লেজের নড়াচড়া করে। গান ও প্রদর্শনী স্ত্রী পাখিকে আকর্ষণ এবং নিজেদের এলাকা প্রতিষ্ঠায় গুরুত্বপূর্ণ ভূমিকা রাখে।</p></div></div></div></body></html>"
        },
        {
            "title": "সময় ১০ দিন, অনলাইনে রিটার্ন দেবেন কীভাবে | প্রথম আলো",
            "time": "2025-11-20T07:47:05",
            "imgUrl": "https://media.prothomalo.com/prothomalo-bangla%2F2025-11-20%2Fsov1kzrp%2F22825d5a_703d_444d_ae22_5919cc117974.jfif?rect=0%2C160%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ব্যক্তিশ্রেণির করদাতাদের বার্ষিক আয়-ব্যয়ের খবর জানিয়ে আয়কর বিবরণী বা রিটার্ন জমা দেওয়ার সময় আছে মাত্র ১০ দিন। সব করদাতাকে রিটার্ন দিতে হলে এই ওয়েবসাইটে (https://etaxnbr.gov.bd/#/landing-page) গিয়ে জমা দিতে হবে। এ জন্য প্রথমে নিবন্ধন নিতে হবে। নিবন্ধন নিয়ে পাসওয়ার্ড দিয়ে ওয়েবসাইটে প্রবেশ করে আপনি আপনার রিটার্ন জমা দিতে পারবেন।</p></div></div></div></body></html>"
        },
        {
            "title": "তত্ত্বাবধায়কব্যবস্থা পুনর্বহাল হওয়ায় দেশ গণতন্ত্রের মহাসড়কে হাঁটবে: অ্যাটর্নি জেনারেল | প্রথম আলো",
            "time": "2025-11-20T07:44:48",
            "imgUrl": "https://media.prothomalo.com/prothomalo-bangla%2F2025-11-20%2Frzglcflm%2FAttorney-General.jpeg?rect=0%2C91%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সংবিধানে তত্ত্বাবধায়ক সরকারব্যবস্থা অন্তর্ভুক্ত করে আনা ত্রয়োদশ সংশোধনী বাতিল করে ১৪ বছর আগে দেওয়া রায় পুরোটাই বাতিল করেছেন আপিল বিভাগ। ওই রায়ের বিরুদ্ধে করা আপিল মঞ্জুর ও এ-সংক্রান্ত রিভিউ (পুনর্বিবেচনা) আবেদন নিষ্পত্তি করে আজ রায় দেন দেশের সর্বোচ্চ আদালত। রায়ে বলা হয়, নির্দলীয় তত্ত্বাবধায়ক সরকার-সম্পর্কিত বিধানাবলি এই রায়ের মাধ্যমে পুনরুজ্জীবিত ও সক্রিয় করা হলো। নির্দলীয় তত্ত্বাবধায়ক সরকারসংক্রান্ত বিধানাবলি ভবিষ্যৎ প্রয়োগ যোগ্যতার ভিত্তিতেই কার্যকর হবে বলে রায়ে এসেছে।</p><p>দেশের বিচারব্যবস্থা রাজনৈতিক পক্ষপাতদুষ্ট রায় দেয় কি না—এমন প্রশ্নের জবাবে অ্যাটর্নি জেনারেল বলেন, তিনি সেটি মনে করেন না। কোন রায় রাজনৈতিক পক্ষপাতদুষ্ট, আর কোন রায় আইনি ব্যাখ্যায় দেশের মানুষের স্বার্থ রক্ষা করবে, গণতন্ত্র রক্ষা করবে, মানুষের ভোটাধিকার রক্ষা করবে, আইনের শাসন রক্ষা করবে, সাংবিধানিক প্রতিষ্ঠানগুলোকে পুনর্বহাল করবে, তা জাতি বিবেচনা করবে।</p><p>আসাদুজ্জামান বলেন, আজকের রায়ে আগের তত্ত্বাবধায়ক সরকারব্যবস্থা পুনর্বহাল হলো। এটা কার্যকর হবে পরবর্তী সংসদ ভাঙার পরের ১৫ দিনের মধ্যে।</p></div></div></div></body></html>"
        },
        {
            "title": "ফেসবুকে তারেক রহমানকে নিয়ে ‘কটূক্তি’র অভিযোগে মামলার আবেদন খারিজ | প্রথম আলো",
            "time": "2025-11-20T07:39:53",
            "imgUrl": "https://media.prothomalo.com/prothomalo-bangla%2F2025-10-30%2Fk0j4cknv%2FTarique-Rahman.jpg?rect=0%2C57%2C921%2C484&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মামলার আবেদনের অভিযোগে বলা হয়, চলতি বছরের ১২ নভেম্বর বিএনপির ভারপ্রাপ্ত চেয়ারম্যান তারেক রহমান দলীয় সমাবেশে ভার্চ্যুয়াল বক্তব্যে বলেন, ‘বর্তমান পরিস্থিতিতে, গণভোটের চাইতে আলুর ন্যায্যমূল্য পাওয়া অনেক বেশি গুরুত্বপূর্ণ।’ আসামি শাহিন মাহমুদ ১৫ নভেম্বর তাঁর ভেরিফায়েড ফেসবুক আইডিতে তারেক রহমানের উদ্দেশে পোস্ট দেন। সেখানে তিনি লেখেন, ‘৮৮ কোটি টাকা দিয়ে বুলেটপ্রুফ গাড়ি না কিনে ওই টাকা কৃষকদের দিলে পেঁয়াজ, আলুর ন্যায্য দাম পেত।’</p><p>অভিযোগে আরও বলা হয়, আসামি কাণ্ডজ্ঞানহীন ও মিথ্যা পোস্ট দিয়ে ভারপ্রাপ্ত চেয়ারম্যান তারেক রহমানের গৌরব, সম্মান, দেশপ্রেম, রাজনৈতিক দূরদর্শিতাকে প্রশ্নবিদ্ধ করার হীন প্রয়াসকে প্রস্ফুটিত করেছে। তারেক রহমানের রাজনৈতিক ও সামাজিক গৌরবকে কলুষিত করে আসামি উদ্দেশ্যমূলকভাবে অপরাধমূলক কর্মকাণ্ড করেছেন। আসামির দাবি করা ৮৮ কোটি টাকার বিনিময়ে কোনো বিলাসবহুল বুলেটপ্রুফ গাড়ি কেনা হয়নি। এ ধরনের বক্তব্য সামাজিক যোগাযোগমাধ্যমে প্রকাশ করায় সাইবার সুরক্ষা অধ্যাদেশ, ২০২৫–এর ২৩ (২), ২৫(১), ২৭ (১) ও ২৭ (২) ধারায় অপরাধ হয়েছে।</p></div></div></div></body></html>"
        },
        {
            "title": "‘জেন্ডার সেনসিটিভিটি ট্রেনিংয়ে’ কী শিখলেন নারী ক্রিকেটাররা | প্রথম আলো",
            "time": "2025-11-20T07:38:14",
            "imgUrl": "https://media.prothomalo.com/prothomalo-bangla%2F2025-11-20%2Frenwby73%2FWhatsApp-Image-2025-11-20-at-1.00.38-PM-1.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>‘জেন্ডার সেনসিটিভিটি ট্রেনিংয়ের’ মাধ্যমে যৌন নিপীড়ন বা হেনস্তার ব্যাপারে সবাইকে সচেতন করা হয়েছে। বিসিবিতে কাজের নিরাপদ ও সম্মানজনক পরিবেশ নিশ্চিত করাই এই ট্রেনিংয়ের উদ্দেশ্য।</p><p>এ নিয়ে জাতীয় দলের ওপেনার ফারজানা হক প্রথম আলোকে বলেছেন, ‘নিপীড়ন অনেক সময় কথায়ও হতে পারে। গায়ে হাত দেওয়া, একটা পরিবেশ তৈরি করা—নিপীড়ন কেন, কখন, কীভাবে হয়, এই প্রেক্ষাপট বোঝানোর জন্য ক্লাসটা ছিল। আমরাও বোঝার চেষ্টা করেছি। এমন একটা জায়গা থাকা উচিত, যেন সবাই এসে মনের কথা বলতে পারে।’</p></div></div></div></body></html>"
        },
        {
            "title": "শেখ হাসিনার পতন ও ইতিহাসের শিক্ষা | প্রথম আলো",
            "time": "2025-11-20T07:30:04",
            "imgUrl": "https://media.prothomalo.com/prothomalo-bangla%2F2025-11-20%2Fv25iyj7u%2Fquotamovement.jpg?rect=0%2C149%2C2100%2C1103&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইতিহাস আমাদের শিক্ষা দিয়েছে—যতই পরাক্রমশালী হও, ক্ষমতার অপব্যবহার তোমাকে সিংহাসন থেকে একসময় টেনে নামাবে সেই জনতা, যাদের নামে তুমি সিংহাসন দখল করেছ। এই পতন হবে দ্রুত, তুমি সামলে নেওয়ার আগেই। রেজা শাহ, ফার্দিনান্দ মার্কোস বা শেখ হাসিনা—প্রত্যেকের ক্ষেত্রেই ক্ষমতার গতিপথ এবং তার ঊর্ধ্ব ও নিম্নরেখা, কার্যত অভিন্ন। তাঁদের হাতে রাষ্ট্র, সরকার ও নেতা হয়ে পড়েন এক ও অভিন্ন। তাঁরা কেবল সব ক্ষমতার কেন্দ্রই নন, সব ক্ষমতার উৎসও বটে। একনায়কদের পতনের এটাই মূল কারণ। নেতা হয়ে ওঠেন সেই অক্ষ, যার চারদিকে সবকিছু ঘোরে। ফলে যখন সেই অক্ষ বিপদে পড়ে, তাকে বাঁচানোর জন্য এগিয়ে আসার আর কেউ থাকে না।</p><p>শেখ হাসিনার কথা ভাবুন। এমন বিপুল ক্ষমতাধর মানুষ, অথচ বিপদ যখন ঘরের দোরগোড়ায়, তাঁর পাশে কেউ নেই। এমনকি দীর্ঘ সময় ধরে যে সামরিক বাহিনীর ওপর ছিল তাঁর পুরো নিয়ন্ত্রণ, বিপদের সময় তাঁরাও উধাও।</p><p>ক্ষমতাধরেরা শুধু নিষ্ঠুর শক্তির জোরেই ক্ষমতা আঁকড়ে থাকেন না, তাঁকে টিকে থাকতে একটি চমৎকার গল্প ফাঁদতে হয়। বাংলাদেশের হাসিনা, ইরানের শাহ, মিসরের হোসনি মোবারক অথবা রোমানিয়ার চসেস্কু—তাঁরা প্রত্যেকেই দেশের জন্য অপরিহার্য হিসেবে নিজেদের উপস্থিত করেছিলেন। নিজেকেই বাংলাদেশের সবকিছুর নিয়ন্তা ভাবতে শুরু করেছিলেন। ‘আমি না থাকলে বন্যায় ভেসে যাবে দেশ’ বলেছিলেন মার্কোস। হোসনি মোবারক মিসরের পরাক্রমশালী একনায়ক। পদত্যাগের দাবির কথায় বলেছিলেন, ‘আমি চলে গেলে টুকরা টুকরা হয়ে যাবে মিসর।’</p></div></div></div></body></html>"
        },
        {
            "title": "সর্বোত্তম পথ মুহাম্মদ (সা.)-এর পথ | প্রথম আলো",
            "time": "2025-11-20T07:27:59",
            "imgUrl": "https://media.prothomalo.com/prothomalo-bangla%2F2025-11-20%2Fkwnhgpuu%2Fpexels-yasirgurbuz-32290179.jpg?rect=0%2C1516%2C3024%2C1588&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p>ইবনে তাইমিয়া বলেন, ইবাদত শরিয়ত ও অনুসরণের ওপর নির্ভরশীল, খেয়ালখুশি বা বিদআতের ওপর নয়। ইসলামের দুই ভিত্তি: শুধু আল্লাহর ইবাদত, আর রাসুলের শরিয়ত অনুসারে ইবাদত। আল্লাহ বলেন, ‘আমি তোমাকে এক শরিয়তের ওপর স্থাপন করেছি, তুমি তা অনুসরণ করো, অজ্ঞদের খেয়াল অনুসরণ করো না।’ (সুরা জাসিয়া, আয়াত: ১৮)</p><p>মুহাম্মাদ আল-গাজালি বলেন, নবীজি শুধু মিলাদের গল্প নন, মুসলিমের সঙ্গে নবীজির সম্পর্ক গভীর। যে তাঁকে অন্তরে ধারণ করে না, কাজে-চিন্তায় অনুসরণ করে না, তার হাজার দরুদ পাঠ অর্থহীন। (<em>ফিকহুস সিরাহ</em>, পৃষ্ঠা ৫, দারুল কলম, দামেস্ক, ১৯৯৫)</p><p><strong>নবীজির হেদায়াত জানার ৫ উপায়</strong></p><p>ইবনে কাইয়্যিম (রহ.) নবীজির হেদায়াত বোঝার ৫টি উপায় নিয়ে আলোচনা করেছেন:</p><p><strong>১. রিসালাতের মূল বোঝা:</strong> এটা হলো তাওহিদ। নবীজি এসেছিলেন তাওহিদ শেখাতে, আল্লাহর একত্বের দিকে ডাকতে, শয়তান থেকে দূরে রাখতে। মুসলিম-কাফির, মুমিন-মুনাফিকের পার্থক্য শেখাতে।</p><p><strong>২. পূর্ণ আনুগত্য:</strong> তাঁর খবরে বিশ্বাস করা, আদেশ অনুযায়ী আমল করা, নিষেধ মেনে চলা। আদেশ মানে করা, নিষেধ মানে ত্যাগ করা।</p><p><strong>৩. সুন্নাহ আঁকড়ে ধরা ও তাঁর কাছে ফয়সালা চাওয়া: </strong>আল্লাহ বলেন, ‘তোমার প্রতিপালকের কসম, তারা মুমিন হবে না, যতক্ষণ না তোমাকে তাদের বিবাদে ফয়সালাকারী মেনে নেয়, তোমার ফয়সালায় মনে অস্বস্তি না পায়, পূর্ণ সমর্পণ করে।’ (সুরা নিসা, আয়াত: ৬৫)</p><p><strong>৪. নবুয়তের ওপর দৃঢ় বিশ্বাস রাখা:</strong> খন্দকের যুদ্ধে নবীজি পাথরে আঘাত করে বললেন, ‘আল্লাহু আকবার, পারস্য জয় হলো, ইয়েমেন জয় হলো, আমি সানআর দরজা দেখছি।’</p><p>আল্লাহর রাসুলের (সা.) ভবিষ্যদ্বাণী পরবর্তী সময়ে সঠিক বলে প্রমাণিত হয়েছে। সুতরাং নবুয়তের ওপর বিশ্বাস অপরিহার্য, কেননা, ওহীর জ্ঞানই প্রকৃতি জ্ঞান।</p><p><strong>৫. সিরাত অধ্যয়ন করে পুরোপুরি সঙ্গী হওয়া:</strong> নবীজির বংশ, বৈঠক, যুদ্ধ, দৈনন্দিন জীবন—সব জানা। (<em>জাদুল মাআদ ফি হায়্যি খায়রিল ইবাদ</em>, ১/১০, দারু আলমিল ফাওয়াইদ, মক্কা, ১৯৯৫)</p></div></div></body></html>"
        },
        {
            "title": "বার্বির জয়যাত্রা: নারীর অবমাননা নাকি ক্ষমতায়নের পক্ষে | প্রথম আলো",
            "time": "2025-11-20T07:24:51",
            "imgUrl": "https://media.prothomalo.com/prothomalo-bangla%2F2025-11-20%2Ft1gqtmwg%2FWhatsApp-Image-2025-11-19-at-18.43.36.jpeg?rect=0%2C90%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গ্রেটা গারউইগ পরিচালিত ‘বার্বি’ আর ক্রিস্টোফার নোলানের ‘ওপেনহেইমার’ সিনেমা দুটি প্রায় একই সময়ে মুক্তি পায়। দেখা গেল, হাইপের দিক থেকে ‘বার্বি’ পেছনে ফেলে দিয়েছে ‘ওপেনহেইমার’কেও। অ্যাটম বোমার ‘জনক’ ওপেনহেইমারের বায়োফিকশন তলিয়ে গেল খেলনা পুতুলের কাছে! পারমাণবিক ধ্বংসলীলার চেয়েও মানবিক পুতুলের বেশি মনোযোগপ্রাপ্তি সম্ভবত পৃথিবীর জন্যও আনন্দের ব্যাপার! তবে ব্যাপারটা এত সরল নয় মোটেও।</p><p><strong>১.</strong></p><p>ছোট্ট মেয়ে বারবারা। পুতুল খেলতে পছন্দ করে খুব। আর কী সৌভাগ্য, তার মা–বাবাই কিনা খেলনা নির্মাতা প্রতিষ্ঠান ম্যাটেলের অন্যতম সহ-উদ্যোক্তা। মা রুথ হ্যান্ডলার লক্ষ করলেন, বাচ্চা-পুতুলের চেয়ে পরিণত বয়সী কমিকস-কার্টুন তথা পুতুলের প্রতিচ্ছবিই মেয়ে যেন বেশি পছন্দ করছে। এমনকি বাচ্চা–পুতুলগুলোকেও সে প্রাপ্তবয়স্কদের মতো করে সাজায়, সেভাবেই তাদের চরিত্রায়িত করে।</p><p>রুথের মনে এল ভিন্ন ভাবনা। চাহিদা আছে অনুমান করে তিনি তাঁর স্বামী (ম্যাটেলের সহপ্রতিষ্ঠাতা) এলিয়টকে প্রাপ্তবয়স্ক পুতুল নির্মাণ ও বাজারজাতকরণের প্রস্তাব দেন। শুরুতে ম্যাটেলের ক্রিয়েটিভ টিম প্রস্তাবটিকে খুব একটা আমলে নেয়নি।</p><p>বছরখানেক পরেই, ১৯৫৬ সালে সপরিবার সুইজারল্যান্ড ভ্রমণের সময় রুথ হ্যান্ডলার ‘বিল্ড লিলি’ নামে একটি এডাল্ট জার্মান পুতুল দেখতে পান। মনে মনে যেমন ভেবেছিলেন, পুতুলটি যেন ঠিক তা–ই। তিনটি কিনে নিলেন। মেয়ে ও স্বামীকে দিলেন একটা করে, আরেকটি ম্যাটেলের ক্রিয়েটিভ টিমকে। এক বছর খাটুনির পর সেটিরই অনুসরণে ম্যাটেল বানিয়ে ফেলল বার্বি—পৃথিবীর প্রথম জনপ্রিয় প্রাপ্তবয়স্ক পুতুল। বার্বি নামটি নেওয়া হলো মেয়ে বারবারার নামানুসারে।</p></div></div></div></body></html>"
        }
    ]
}