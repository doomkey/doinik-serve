{
    "source": "প্রথম আলো",
    "articles": [
        {
            "title": "সঠিক সময়ে চিকিৎসা নিলে হেড-নেক ক্যানসার নিরাময় সম্ভব | প্রথম আলো",
            "time": "2025-08-04T08:28:45",
            "imgUrl": "https://media.prothomalo.com/prothomalo-bangla%2F2025-08-04%2F5y2rb4h7%2FSKFRound-TableImage.png?rect=171%2C0%2C3474%2C1824&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অনুষ্ঠানের শুরুতে বাংলাদেশ হেড-নেক সার্জন সোসাইটির প্রাক্তন সভাপতি ও বাংলাদেশ মেডিকেল বিশ্ববিদ্যালয়ের হেড-নেক সার্জারি বিভাগের প্রাক্তন বিভাগীয় প্রধান অধ্যাপক বেলায়েত হোসেন সিদ্দিকীর কাছে হেড-নেক ক্যানসার সম্পর্কে জানতে চান।</p><p>অধ্যাপক বেলায়েত হোসেন সিদ্দিকী বলেন, ‘হেড-নেক ক্যানসার বলতে মূলত অনেকগুলো ক্যানসারকে একটি গ্রুপের মধ্যে ধরা হয়। যেমন মুখগহ্বরের ক্যানসার, শ্বাসনালির ক্যানসার, নাক বা সাইনাসের ক্যানসার, স্কিনের ক্যানসার, কানের ক্যানসার ইত্যাদি। এই ক্যানসারগুলো একসঙ্গে রাখার কারণ হলো, এগুলোর উপসর্গগুলো প্রায় একই ধরনের। এমনকি এই ক্যানসারগুলো শনাক্ত করার প্রক্রিয়াও মোটামুটি একই রকম। তবে এদের চিকিৎসাপদ্ধতি ভিন্ন।’</p><p>হেড-নেক ক্যানসারের উপসর্গগুলো সম্পর্কে জানতে চাওয়া হলে অধ্যাপক হাসান জাফর বলেন, ‘অনেক সময় অকারণে নাক দিয়ে রক্ত বের হয়, নাকে কোনো প্রকার গন্ধ পান না। আবার গলার ক্ষেত্রে, বারবার গলাব্যথা, গলায় কোনো কিছু আটকে থাকার মতো অনুভূতি, ধীরে ধীরে কণ্ঠস্বরে পরিবর্তন ইত্যাদি। এ ছাড়া মুখ বা মুখগহ্বরে ঘা কিংবা মুখে দুর্গন্ধ দেখা দিতে পারে। সেই সঙ্গে কানের সমস্যা হলে কান দিয়ে রক্ত বের হতে পারে।’</p></div></div></div></body></html>"
        },
        {
            "title": "যুগান্তকারী নেতৃত্বের প্রস্তুতিপর্বের খতিয়ান | প্রথম আলো",
            "time": "2025-08-04T08:26:14",
            "imgUrl": "https://media.prothomalo.com/prothomalo-bangla%2F2025-08-04%2F1qhs45dx%2Fcfe269654875178.png?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মানুষের প্রতি তাঁর গভীর দায়বদ্ধতার নিদর্শন পাওয়া যায় ১৯৫০–এর দুর্ভিক্ষ–পরবর্তী উদ্যোগে। খাদ্যের অভাবে মানুষের মৃত্যু তাঁকে গভীরভাবে নাড়া দেয়। সেই অভিজ্ঞতা থেকেই তিনি ‘ধর্মগোলা’ প্রকল্পের সূচনা করেন, যেখানে ফসলের মৌসুমে শস্য সংরক্ষণ করে দুর্যোগকালে ক্ষুধার্তদের সহায়তা করা হতো। </p><p>তাজউদ্দীন আহমদ মহাত্মা গান্ধীর প্রতি গভীর শ্রদ্ধাবোধ পোষণ করতেন। তাঁর মৃত্যু তাজউদ্দীনকে গভীরভাবে নাড়িয়ে দিয়েছিল। সেদিন ছিল শুক্রবার। রাত আটটার দিকে বন্ধু জলিল তাঁকে খবরটি জানান। প্রথমে তিনি বিশ্বাসই করতে পারেননি—সংবাদটি অসত্য বলে মনে হচ্ছিল। গান্ধীর মতো অহিংসার প্রতীক একজন মহামানবের এভাবে বিদায় তাঁকে গভীর শোকে বিমূঢ় ও হতবাক করে তোলে। ধাক্কাটা এতটাই তীব্র ছিল যে কিছু সময়ের জন্য তিনি স্নায়বিক দৌর্বল্যে ভুগেছিলেন। এ ঘটনার মাধ্যমে তাঁর সংবেদনশীলতা ও আদর্শিক মানসিকতা স্পষ্টভাবে প্রকাশ পায়। এ ছাড়া ওই দিনই, অর্থাৎ ৩০ জানুয়ারি ১৯৪৮ তারিখে তিনি লিখেছেন, ‘আমার কাছে মৃত্যু একটা সাধারণ ব্যাপার, স্বাভাবিক ব্যাপার। আমি কারও মৃত্যুতে শোকাচ্ছন্ন হইনি।’ এমনকি সেটা তাঁর বাবা, কিংবা বড় ভাইয়ের মৃত্যুতেও নয়। বাবার মৃত্যুর পর ‘আমার মনে আছে, কলকাতা থেকে ঢাকা হয়ে গ্রামের বাড়ি, এই দীর্ঘ পথ পাড়ি দিতে হবে, তাই বাবার মৃত্যুর খবর শোনার মাত্র ১৫ মিনিট পরেই আমি ৪টা পরোটা এবং এক বাটি মাংস খেয়েছিলাম। আমার তো এ কথাও মনে আছে, তার পরের রাতে যে বিছনায় তিনি শেষনিশ্বাস ত্যাগ করেছিলেন, সেই বিছানাতে আমি ভালো ঘুমিয়ে ছিলাম।’ অথচ গান্ধীজির মৃত্যুতে তিনি লিখলেন, ‘গান্ধীজির মৃত্যুতে আমি তেমনটি হতে পারছিনে কেন?...জাগ্রত অবস্থাতে গান্ধীজি আমাকে আপ্লুত করে রাখলেন। স্নায়ু বিবশ হলো। আমি তন্দ্রাচ্ছন্ন হলাম। কিন্তু সে তন্দ্রার মধ্যেও তো গান্ধীজি আমাকে আপ্লুত করে রাখলেন।’</p><p>বইটি শুধু ইতিহাস নয়, এক আত্মনিবেদিত, প্রজ্ঞাবান, মানবিক রাজনৈতিক সত্তার নির্মাণপ্রক্রিয়ার প্রতিচ্ছবি। ছাত্রজীবন, দায়বদ্ধতা, শিক্ষাপ্রীতি, আদর্শবাদ—সব মিলিয়ে এই ডায়েরি এক মহান রাষ্ট্রনায়কের অন্তর্জগতের অসাধারণ দলিল হয়ে উঠেছে।</p></div></div></div></body></html>"
        },
        {
            "title": "উড়োজাহাজে থাপ্পড়ের শিকার যাত্রীর খোঁজ মিলেছে, ঘটনার সময় ভয়ে কাঁপছিলেন তিনি | প্রথম আলো",
            "time": "2025-08-04T08:24:04",
            "imgUrl": "https://media.prothomalo.com/prothomalo-bangla%2F2025-08-02%2Fwxqi9sy7%2FUntitled-3.png?rect=0%2C13%2C975%2C512&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>হুসেইন আহমদ বলেন, ‘আমি দিবাগত রাত ২টায় উড়োজাহাজে উঠেছিলাম। তখন খুব ভয় পাচ্ছিলাম, শরীর কাঁপছিল। তাই এক যাত্রীর পাশে গিয়ে বসি। তাঁর নাম জিজ্ঞেস করলে তিনি বলেন, হাফিজুল রহমান। আমি বুঝতে পারি তিনি মুসলিম। তাই আমি তাঁকে সালাম দিই। তখনো আমি নার্ভাস ছিলাম। সেটা দেখেই তিনি নিয়ন্ত্রণ হারিয়ে আমাকে তিন-চারবার চড় মারেন।’</p><p>হুসেইন আরও বলেন, তিনি ওই যাত্রীর সঙ্গে কোনো অসদাচরণ করেননি।</p><p>আসামের এই বাসিন্দা আরও বলেন, ‘ঘটনা দেখে কেবিন ক্রুরা হস্তক্ষেপ করেন এবং জিজ্ঞেস করেন, কেন তিনি আমাকে চড় মারলেন। তাঁরা আমাকে পানি দেন এবং শান্ত করার চেষ্টা করেন।’</p><p>কলকাতা বিমানবন্দরে অবতরণের পর হুসেইন মজুমদার ও অভিযুক্ত হাফিজুলকে জিজ্ঞাসাবাদের জন্য থানায় নিয়ে যাওয়া হয়।</p></div></div></div></body></html>"
        },
        {
            "title": "তেলাপোকাভরা ঘরে থাকা সেই মেয়েটি এখন কোরিয়ার সবচেয়ে ধনী গায়িকা | প্রথম আলো",
            "time": "2025-08-04T08:15:00",
            "imgUrl": "https://media.prothomalo.com/prothomalo-bangla%2F2025-08-03%2Fepjuqoct%2Ff67f6992-63bd-462b-9ba8-b79bb135ec05.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রথমে বিদ্রূপ, এরপর প্রত্যাখ্যান, তারপর প্রতারণা—সবই সইতে হয়েছে তাঁকে। কিন্তু মাটি আঁকড়ে পড়ে থেকে লড়াই করেই গড়ে তুলেছেন নিজের সাম্রাজ্য। কোরিয়ার এই গায়িকার গল্পটা রূপকথার চেয়ে কম কিছু নয়।<br> কে-পপ দুনিয়ায় চমকে দেওয়ার মতো সাফল্যের গল্পের অভাব নেই। কিন্তু আইইউর কাহিনি একটু আলাদা। যখন অনেকেই আন্তর্জাতিক খ্যাতির পেছনে ছুটেছেন, তখন তিনি থেকে গেছেন নিজের দেশে, নিজস্ব সংস্কৃতিতে। আর কোরিয়া তাঁকে ভালোবেসেছে হৃদয় দিয়ে। এখন ২০২৫ সালেও দক্ষিণ কোরিয়ার সবচেয়ে ধনী গায়িকা হিসেবে নিজের অবস্থান ধরে রেখেছেন তিনি—সবার প্রিয় ‘নেশনস লিটল সিস্টার’ হিসেবে পরিচিত লি জি ইউন। যাঁকে সবাই চেনে আইইউ নামে।<br> মাত্র ১৫ বছর বয়সে অভিষেক, কিন্তু তার পেছনে রয়েছে অনাহার, প্রত্যাখ্যান, প্রতারণা আর অসমাপ্ত বন্ধুত্বের দীর্ঘ গল্প। তবু কখনো নিজের লড়াই থামাননি।</p></div></div></div></body></html>"
        },
        {
            "title": "৫ আগস্ট নিয়ে সরকার সতর্ক, নিরাপত্তাশঙ্কা নেই: স্বরাষ্ট্র উপদেষ্টা | প্রথম আলো",
            "time": "2025-08-04T08:10:49",
            "imgUrl": "https://media.prothomalo.com/prothomalo-bangla%2F2025-08-04%2Fyzsyaqil%2FJahangir.jpeg?rect=0%2C226%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জাহাঙ্গীর আলম চৌধুরী বলেন, রাজধানীর মোহাম্মদপুর এলাকায় কিশোর অপরাধপ্রবণতা বেশি। এ বিষয়ে পরিবারের পাশাপাশি জনগণের সামাজিক সচেতনতা বৃদ্ধি করতে হবে।</p><p>মব সহিংসতা নিয়ে সাংবাদিকের প্রশ্নের জবাবে স্বরাষ্ট্র উপদেষ্টা বলেন, মব সহিংসতা আগের থেকে কমেছে। আস্তে আস্তে আরও কমে যাবে। মবের ক্ষেত্রে কোনো ধরনের ছাড় দেওয়া হচ্ছে না।</p><p>ব্রিফিংকালে স্বরাষ্ট্র মন্ত্রণালয়ের সিনিয়র সচিব নাসিমুল গনি, বাংলাদেশ আনসার ও গ্রাম প্রতিরক্ষা বাহিনীর মহাপরিচালক মেজর জেনারেল আবদুল মোতালেব সাজ্জাদ মাহমুদ প্রমুখ উপস্থিত ছিলেন।</p></div></div></div></body></html>"
        },
        {
            "title": "আইফোন ব্যবহারকারীদের জন্য দুঃসংবাদ | প্রথম আলো",
            "time": "2025-08-04T08:09:11",
            "imgUrl": "https://media.prothomalo.com/prothomalo-bangla%2F2025-01-15%2Fe7ccthf3%2FiPhone.jpg?rect=0%2C21%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নতুন এ সিদ্ধান্তের আওতায় আইফোন ব্যবহারকারীদের একটি পপআপ বার্তা প্রদর্শন করছে ট্রুকলার। বার্তায় বলা হয়েছে, আইফোনে ট্রুকলারের কলরেকর্ডিং সুবিধা বন্ধ করে দেওয়া হচ্ছে। যাদের অ্যাপে রেকর্ড সংরক্ষিত আছে, তাঁদের ৩০ সেপ্টেম্বরের মধ্যে সেগুলো ডাউনলোড করে রাখতে হবে। নির্ধারিত সময়ের পর সব রেকর্ড মুছে যাবে। রেকর্ডিং সংরক্ষণ করতে হলে প্রথমে আইফোনে ট্রুকলার অ্যাপ চালু করে ‘রেকর্ড’ ট্যাবে যেতে হবে। এরপর ডান পাশে থাকা ‘সেটিংস’ আইকনে চাপ দিতে হবে। সেখানে ‘স্টোরেজ প্রিফারেন্স’ অপশন নির্বাচন করে সেটি ‘আইক্লাউড স্টোরেজ’ হিসেবে নির্ধারণ করতে হবে। নির্দিষ্ট কোনো রেকর্ড আলাদাভাবে সংরক্ষণ করতে চাইলে ‘রেকর্ড’ ট্যাবে গিয়ে সংশ্লিষ্ট রেকর্ডিংয়ের ওপর বাঁ দিকে সোয়াইপ করতে হবে। এরপর ‘শেয়ার’ বা ‘এক্সপোর্ট’ অপশনে চাপ দিয়ে রেকর্ডিংটি কাঙ্ক্ষিত জায়গায় সংরক্ষণ করা যাবে।</p><p>সূত্র: ইন্ডিয়ান এক্সপ্রেস</p></div></div></div></body></html>"
        },
        {
            "title": "খুনের মামলায় পাঁচ প্রতিবেশীর মৃত্যুদণ্ড | প্রথম আলো",
            "time": "2025-08-04T08:08:06",
            "imgUrl": "https://media.prothomalo.com/prothomalo-bangla%2F2025-07-14%2Fg43e5yg2%2F1dfda6e1-41e5-4f3f-86d4-1b2a92dfccd7.jfif?rect=0%2C23%2C321%2C169&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>চট্টগ্রামে এক ব্যক্তিকে খুনের মামলায় তাঁর পাঁচ প্রতিবেশীর মৃত্যুদণ্ডের আদেশ দিয়েছেন আদালত। আজ সোমবার বেলা একটার দিকে চতুর্থ অতিরিক্ত চট্টগ্রাম জেলা ও দায়রা জজ রোজিনা খান এ রায় দেন।</p><p>মৃত্যুদণ্ড পাওয়া ব্যক্তিরা হলেন নুরুল আফসার, মোহাম্মদ রফিক, মো. সোলাইমান, আহাম্মদ ও ইলিয়াস। তাঁর চট্টগ্রামের আনোয়ারা উপজেলার চাতরি ইউনিয়নের বাসিন্দা। তাঁদের মধ্যে চারজন রায় ঘোষণার সময় আদালতে হাজির ছিলেন।</p></div></div></div></body></html>"
        },
        {
            "title": "লক্ষ্মীপুরে বিচারের আশায় জুলাই শহীদদের পরিবার | প্রথম আলো",
            "time": "2025-08-04T08:04:29",
            "imgUrl": "https://media.prothomalo.com/prothomalo-bangla%2F2025-08-04%2F8detxhf0%2FWhatsApp-Image-2025-08-04-at-13.54.21.jpeg?rect=0%2C0%2C768%2C403&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সম্প্রতি বাড়িতে গিয়ে কথা হয় নাছিমা আক্তারের সঙ্গে। তিনি জানান, একাকী ঘরে ছেলের জামাকাপড়, বই খাতা নিয়ে বেশির ভাগ সময় কাটে তাঁর। ছেলের ব্যবহৃত জিনিসগুলো যত্নের সঙ্গে ঘরে সাজিয়ে রেখেছেন। ছেলে নেই, তা ভাবতে পারেন না তিনি। কাঁদতে কাঁদতে নাছিমা বলেন, ‘রাত হলে বুক ফেটে কান্না আসে। চোখে ঘুম আসে না। প্রতিদিন ঘুমের ওষুধ খেয়ে শুতে হয়। ছেলের ছবিটা বুকে নিয়ে রাত কাটে’।</p><p>নাছিমা আরও বলেন, ‘ওর রুমটা আমি ঠিক আগের মতোই রাখি। ওর বইগুলো, ওর জামাটা, এমনকি ওর শেষ পরা স্যান্ডেলটাও। জানি, আমার ছেলেটা আর আসবে না, তবু মন মানে না, বুকের ভেতরটা কেমন ফাঁকা হয়ে গেছে।’</p><p>গত বছরের ৪ আগস্ট লক্ষ্মীপুরে গুলিতে নিহত অন্য তিন শিক্ষার্থী হলেন মো. ওসমান পাটোয়ারী, কাইছার হোসেন ও সাব্বির হোসেন। হত্যাকারীদের বিচার হবে সেই আশায় রয়েছেন তাঁদের স্বজনেরা।</p><p>নিহত মো. ওসমান পাটোয়ারীর ভাই ওমর ফারুক প্রথম আলোকে বলেন, ‘আমার ছোট ভাইকে হারিয়ে আম্মু এখনো ঠিকমতো কথা বলতে পারেন না। আমাদের প্রত্যাশা হত্যাকারীদের বিচার হবে। কিন্তু এখন পর্যন্ত বিচারের দৃশ্যমান কোনো অগ্রগতি হয়নি’।</p><p>নিহত সাব্বির হোসেনের বাবা আমির হোসেন বলেন, সন্তানকে এক মুহূর্তের জন্য তিনি ভুলতে পারেননি। সন্তানের হত্যাকারীরাই কেবল নয়, এর নির্দেশদাতাসহ জড়িত সবার বিচার দাবি করেন তিনি।</p></div></div></div></body></html>"
        },
        {
            "title": "গবেষক হতে চান? জেনে রাখুন এই ৫ প্রশ্নের উত্তর | প্রথম আলো",
            "time": "2025-08-04T08:03:04",
            "imgUrl": "https://media.prothomalo.com/prothomalo-bangla%2F2025-08-03%2F7bso4ggh%2F20250404110519.jpg?rect=0%2C0%2C3650%2C1916&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অনেক বিশ্ববিদ্যালয়েই তৃতীয় বা চতুর্থ বর্ষে ওঠার পর গবেষণাপত্র লেখা শেখানো হয়। গবেষণাসংক্রান্ত আলাদা ক্লাস, সেমিনার বা কোর্স পাঠ্যক্রমে থাকে। তত দিনে শিক্ষার্থীরা তাঁদের ভালো লাগা বা আগ্রহের বিষয় সম্পর্কে একটা ধারণা পেয়ে যান। এর চেয়ে ছোট বয়সের শিক্ষার্থীদের জন্য গবেষণার দিক ঠিক করা একটু কঠিন। অনেকেই যে বিষয়ে শুরু করেন, সেখান থেকে সম্পূর্ণ ভিন্ন বিষয় নিয়ে পরে গবেষণা করেন। এমনও হয়, কেউ হয়তো স্নাতক করেছেন ‘স্ট্রাকচারাল ইঞ্জিনিয়ারিংয়ে’, যেখানে তাঁর কাজ ছিল মূলত দালানকোঠা কীভাবে বানায় সে–সংক্রান্ত প্রকৌশলের ওপর, কিন্তু পরে তিনি পিএইচডি করেছেন ক্যানসার নিয়ে। অর্থাৎ পুরকৌশল থেকে একেবারে মেডিকেল সায়েন্স। যে কারও ক্ষেত্রেই এমন হতে পারে এবং এটা খুবই স্বাভাবিক।</p><p>বিষয় ঠিক হয়ে গেলে এ–সংক্রান্ত বড় বড় জার্নালের তালিকা করে ফেলতে হবে। গল্পের বইয়ের মতো প্রচুর গবেষণাপত্র পড়া শুরু করতে হবে। একজন গবেষক যত বেশি অন্য গবেষকের লেখা পড়েন, তত তাঁর জন্য ভালো মানের গবেষণা করা সহজ হয়। কারণ, গবেষণার ক্ষেত্রে নতুন কাজ দেখাতে হয়। যে কাজ ইতিমধ্যে হয়ে গেছে, তার তুলনায় আমার আইডিয়া বা কাজ কেন আলাদা, সেটা প্রমাণ করতে হয় লিটারেচার রিভিউ বা ইন্ট্রোডাকশন সেকশনে। গবেষণাপত্রের বিভিন্ন অংশ, কোন অংশে কোন বিষয় আলোচনা করতে হয়, কীভাবে দ্রুত ও কার্যকরভাবে বেশি গবেষণাপত্র পড়া ও লেখা যায়—এ নিয়ে ইউটিউবে অনেক ভিডিও পাবেন, চাইলে সেগুলো দেখে দেখেও জানাশোনা বাড়াতে পারেন। ফেসবুক বা লিংকডইনেও অভিজ্ঞজনেরা গবেষণা নিয়ে বিভিন্ন লেখা শেয়ার করেন। এগুলো সামনে এলেই পড়ে ফেলতে হবে। টানা এমন রুটিনে চললে গবেষণার ক্ষেত্রে দক্ষতা আপনাআপনিই বাড়তে থাকবে।</p></div></div></div></body></html>"
        },
        {
            "title": "প্রাণ গ্রুপ নেবে এটিএসএম পদে ২০০ জন, আবেদন এমবিএ বা এমএসসিতে | প্রথম আলো",
            "time": "2025-08-04T07:58:00",
            "imgUrl": "https://media.prothomalo.com/prothomalo%2Fimport%2Fmedia%2F2016%2F03%2F25%2F36c254cf51021eb53fb27b392d3f63ef-5.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>বেতন</strong>: আলোচনা সাপেক্ষে নির্ধারণ করা হবে। এ ছাড়া মাসিক সেলস কমিশন, সেলস ইনসেনটিভ, আকর্ষণীয় টিএ/ডিএ প্যাকেজ, মোবাইল বিল, উৎসব বোনাস, প্রভিডেন্ট ফান্ড, ইন-হাউস ইন্স্যুরেন্স পলিসি পাবেন।</p><p><strong>বেতন পর্যালোচনা</strong>: বার্ষিক।</p><p><strong>কর্মস্থল:</strong> বাংলাদেশের যেকোনো স্থানে। আর ৬ মাস পর পদটি টেরিটরি সেলস ম্যানেজারে (টিএসএম) উন্নীত হবে।</p><p><strong>আবেদনের শেষ তারিখ:</strong> আগামী ২ সেপ্টেম্বর, ২০২৫।</p><p>* আবেদনের পদ্ধতি ও আবেদনের বিস্তারিত জানতে <a target=\"_blank\" href=\"https://jobs.bdjobs.com/jobdetails/?id=1392216&amp;fcatId=-1&amp;ln=1\" rel=\"nofollow\">এখান  ক্লিক করুন</a></p></div></div></div></body></html>"
        },
        {
            "title": "তারুণ্যের উৎসবে যোগ দিতে সব ব্যাংককে নির্দেশ | প্রথম আলো",
            "time": "2025-08-04T07:54:55",
            "imgUrl": "https://media.prothomalo.com/prothomalo-bangla%2F2024-08%2F0fc4a4ec-2cb3-4706-bd47-c49447a4fe88%2F?rect=0%2C196%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আগামীকাল ৫ আগস্ট ‘তারুণ্যের উৎসব ২০২৫’ উদ্‌যাপন সফল করতে সব ব্যাংককে ব্যবস্থাপনা পরিচালকদের নির্দেশ দিয়েছে বাংলাদেশ ব্যাংক। এই উপলক্ষে অনুষ্ঠিতব্য শোভাযাত্রায় ব্যাংক কর্মকর্তাদের অংশগ্রহণের জন্য বলা হয়েছে। বাংলাদেশ ব্যাংক গতকাল সব ব্যাংককে এ–সংক্রান্ত একটি চিঠি দিয়েছে।</p><p>চিঠিতে বলা হয়েছে, ‘তারুণ্যের উৎসব ২০২৫’ উদ্‌যাপন উপলক্ষে যুব ও ক্রীড়া মন্ত্রণালয়ের উদ্যোগে সরকারি প্রতিষ্ঠান বিভিন্ন কর্মসূচি গ্রহণ করেছে। কর্মসূচির অংশ হিসেবে ৫ আগস্ট আর্থিক প্রতিষ্ঠান বিভাগসহ সরকারি সব দপ্তর ও সংস্থার কর্মকর্তাদের অংশগ্রহণে নভোথিয়েটার, বিজয় সরণি, তেজগাঁও এলাকায় বেলা একটার দিকে শোভাযাত্রা অনুষ্ঠিত হতে যাচ্ছে। ওই শোভাযাত্রা সফল করতে আপনাদের উপস্থিতি একান্তই কাম্য। এমতাবস্থায় নিজ নিজ ব্যাংকের পক্ষ থেকে ‘তারুণ্যের উৎসব ২০২৫ ব্যানারে ওই শোভাযাত্রায় অংশগ্রহণের জন্য আপনাদের অনুরোধ করা যাচ্ছে।’</p></div></div></div></body></html>"
        },
        {
            "title": "শেখ হাসিনা হাসপাতালে ‘নো ট্রিটমেন্ট নো রিলিজ’ নির্দেশ দেন, শুনতে পান ইমরান | প্রথম আলো",
            "time": "2025-08-04T07:53:13",
            "imgUrl": "https://media.prothomalo.com/prothomalo-bangla%2F2025-08-04%2Fbss1n76k%2FSheikh-Hasina-Cartoon-11-July-2025.png?rect=0%2C33%2C2604%2C1367&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আবদুল্লাহ আল ইমরান বলেন, রাজধানীর আগারগাঁওয়ে জাতীয় অর্থোপেডিক হাসপাতাল ও পুর্নবাসন কেন্দ্রে (পঙ্গু হাসপাতাল) তাঁর চিকিৎসা চলছিল। গত বছরের ২৬ অথবা ২৭ জুলাই সকাল ৯টা-১০টার দিকে তৎকালীন প্রধানমন্ত্রী শেখ হাসিনা পঙ্গু হাসপাতাল পরিদর্শনে যান। একপর্যায়ে শেখ হাসিনা তাঁর কাছে যান। শেখ হাসিনাকে তিনি ‘ম্যাডাম’ বলে সম্বোধন করেন। শেখ হাসিনা তাঁকে ‘আপা’ বলে ডাকতে বলেন।</p><p>আবদুল্লাহ আল ইমরান আরও বলেন, তিনি কোথায় পড়াশোনা করেন, হলে থাকেন কি না, কেন থাকেন না, সে সম্পর্কে শেখ হাসিনা জানতে চান। তিনি বলেন, ‘একপর্যায়ে শেখ হাসিনা বুঝতে পারেন, আমি আন্দোলনকারী। তিনি আমাকে জিজ্ঞেস করেন, পুলিশ তোমাকে গুলি করেছে? আমি বলি, পুলিশ আমাকে সরাসরি গুলি করে। পুলিশের পোশাকে কারা ছিল, সেটা আমি জানি না। আমার পর আরও চার থেকে পাঁচজনের সঙ্গে তিনি কথা বলেন। পরে শেখ হাসিনা যখন চলে যাচ্ছিলেন, তখন হেল্পডেস্কের কাছে গিয়ে “নো ট্রিটমেন্ট নো রিলিজ” অর্ডার দিয়ে যান, যা আমি শুনতে পাই।’</p><p>তবে ‘নো ট্রিটমেন্ট নো রিলিজ’ মানে কী, তখন বুঝতে পারেননি বলেও জবানবন্দিতে উল্লেখ করেন আবদুল্লাহ আল ইমরান। তিনি বলেন, একপর্যায়ে তিনি দেখেন, যথাসময়ে তাঁর অস্ত্রোপচার হচ্ছে না। বাইরে থেকে ওষুধ কিনতে পারছেন না। তাঁর বাবা হাসপাতাল থেকে নিয়ে যেতে চাইলেও নিতে পারছিলেন না। তখন তিনি বুঝতে পারেন ‘নো ট্রিটমেন্ট নো রিলিজ’–এর মানে। তাঁর পা কেটে তাঁকে কারাগারে নিতে চেয়েছিল।</p></div></div></div></body></html>"
        },
        {
            "title": "বিদেশি শিক্ষার্থীদের জন্য ই-ভিসা চালু করল যুক্তরাজ্য | প্রথম আলো",
            "time": "2025-08-04T07:50:37",
            "imgUrl": "https://media.prothomalo.com/prothomalo-bangla%2F2025-08-04%2Fof9y3qfi%2F97.jpeg?rect=0%2C10%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-16%2Fv0ggc2ni%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>কী কী পরিবর্তন হচ্ছে—</strong></p><p>বাংলাদেশি শিক্ষার্থীরা এখন থেকে ভিসা পেলে পাসপোর্টে আর কোনো স্টিকার (ভিনিয়েট) থাকবে না। ভিসার সব তথ্য সংরক্ষিত থাকবে একটি নিরাপদ ডিজিটাল অ্যাকাউন্টে। ওই অ্যাকাউন্ট থেকে তা যেকোনো সময় যাচাই বা আপডেট করা যাবে। যুক্তরাজ্যে প্রবেশের সময় শিক্ষার্থীদের কাছে কেবল পাসপোর্ট এবং ই-ভিসা অ্যাকাউন্টের তথ্য রাখতে হবে।</p><p><strong>কারা এখনো স্টিকার ভিসা পাবেন?</strong></p><p>অধিকাংশ আবেদনকারী ই-ভিসা পাবেন, তবে কিছু ক্ষেত্রে ভিনিয়েট স্টিকার পাবেন, যাঁরা স্টুডেন্টদের ডিপেন্ডেন্ট (স্বামী/স্ত্রী, সন্তান) আবেদনকারী।</p><p>যুক্তরাজ্যের হোম অফিস বলছে, এই পরিবর্তনের উদ্দেশ্য হলো প্রবেশাধিকার সহজ ও নিরাপদ করা এবং ডিজিটাইজেশন প্রক্রিয়াকে আরও একধাপ এগিয়ে নেওয়া। ই-ভিসার মাধ্যমে যেকোনো সময়, যেকোনো স্থান থেকে ভিসা যাচাই বা তথ্য-উপাত্ত হালনাগাদ করা সম্ভব হবে।</p></div></div></div></body></html>"
        },
        {
            "title": "নির্বাচনী কৌশলই নির্ধারণ করবে এনসিপির ভবিষ্যৎ | প্রথম আলো",
            "time": "2025-08-04T07:48:05",
            "imgUrl": "https://media.prothomalo.com/prothomalo-bangla%2F2025-08-04%2Flipdhh5n%2F04082025-cm-5.jpg?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০২৫ সালের মে-জুন সময়কালে সানেম নামে গবেষণাপ্রতিষ্ঠানের জরিপে দেখা গেছে, শহরাঞ্চলে এনসিপির জনপ্রিয়তা তুলনামূলক বেশি, বিশেষত তরুণ ও শিক্ষিত শ্রেণির মধ্যে। </p><p>জরিপে পুরুষ তরুণদের মধ্যে এনসিপির প্রতি সমর্থন ছিল ১৪ দশমিক ৪৪% এবং তরুণ নারীদের মধ্যে ১৭ দশমিক ৪৭%, যা ইঙ্গিত করে যে নারী ও যুবসমাজে তাদের প্রভাব বাড়ছে। তবে এই সমর্থন এখনো মূলত ইচ্ছা বা সম্ভাবনার পর্যায়ে রয়েছে। নির্বাচনী প্রচার, প্রার্থী বাছাই ও রাজনৈতিক পরিবেশের ওপর ভিত্তি করে এই পরিসংখ্যান পরিবর্তিত হতে পারে। যেহেতু এনসিপি একটি নবীন দল, সেহেতু তাদের এই আগাম সমর্থন কতটা ভোটব্যাংকে রূপান্তরিত হবে, তা আগামী নির্বাচনেই স্পষ্ট হবে।</p><p>নবীন দল হিসেবে দ্রুততম সময়ের মধ্যে সাফল্যের শীর্ষে ওঠার ক্ষেত্রে এনিসিপির জন্য উদাহরণ হতে পারে ভারতের ভারতীয় জনতা পার্টি (বিজেপি) অথবা পাকিস্তানের ইমরান খানের দল তেহরিক-ই-ইনসাফ (পিটিআই)। ভারতে বিজেপি ১৯৮০ সালে প্রতিষ্ঠিত হওয়ার পর, ১৯৮২ সালের নির্বাচনে মাত্র দুটি সিট পেয়েছিল। তবে মাত্র ১৪ বছর পর ১৯৯৬ সালে তারা প্রথমবার ক্ষমতায় আসতে সক্ষম হয়।</p><p>অন্যদিকে পাকিস্তানে ইমরান খানের তেহরিক-ই-ইনসাফ (পিটিআই) ১৯৯৬ সালে প্রতিষ্ঠিত হয়ে ২০০২ সালের নির্বাচনে একটি মাত্র আসন লাভ করেছিল। তবে পরবর্তী ১৬ বছরে তারা পাকিস্তানের সবচেয়ে বড় রাজনৈতিক দল হয়ে ওঠে এবং বর্তমানে জনপ্রিয় ভোটের হিসাবে পাকিস্তানের সবচেয়ে বৃহৎ দল হিসেবে প্রতিষ্ঠিত হয়েছে।</p><p>উল্লেখ্য, বিজেপির ক্ষেত্রে কট্টর ধর্মীয় আদর্শ ও পিটিআইয়ের ক্ষেত্রে ইমরান খানের ক্যারিশম্যাটিক লিডারশিপ ক্ষমতায় যাওয়ার ক্ষেত্রে মুখ্য ভূমিকা পালন করেছে। এ ক্ষেত্রে এই দুটি বিষয়ের বাইরে গিয়ে এনসিপিকে নতুন কোনো কার্যকরী কৌশল খুঁজে বের করতে হবে, যা তাদের বৃহৎ দল হতে সহায়তা করবে।</p></div></div></div></body></html>"
        },
        {
            "title": "আনন্দ মোহনের অধ্যক্ষকে ওএসডি, অভিযোগ-তিনি আওয়ামী লীগের ‘দোসর’ | প্রথম আলো",
            "time": "2025-08-04T07:38:24",
            "imgUrl": "https://media.prothomalo.com/prothomalo-bangla%2F2024-08-25%2Fv03cn52l%2FMymensingh_DH0545_20240825_received_2678473782334170.jpg?rect=0%2C188%2C2048%2C1075&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ময়মনসিংহের সরকারি আনন্দ মোহন কলেজের অধ্যক্ষ আমান উল্লাহকে ওএসডি (বিশেষ ভারপ্রাপ্ত কর্মকর্তা) করা হয়েছে। গতকাল রোববার বিকেল ৪টায় দায়িত্ব হস্তান্তর করে ক্যাম্পাস ত্যাগ করেন তিনি। এ সময় ভারপ্রাপ্ত অধ্যক্ষ হিসেবে দায়িত্ব গ্রহণ করেন উপাধ্যক্ষ সাকির হোসেন।</p><p>এর আগে ৩১ জুলাই শিক্ষা মন্ত্রণালয়ের মাধ্যমিক ও উচ্চশিক্ষা বিভাগ থেকে উপসচিব (সরকারি কলেজ-২) আ. কুদদুসের সই করা একটি প্রজ্ঞাপন জারি করা হয়। এতে রোববার বিকেলের আগে উপাধ্যক্ষকে অধ্যক্ষ পদের দায়িত্ব হস্তান্তর করতে বলা হয়। আমান উল্লাহকে ২০২১ সালের ৮ আগস্ট অধ্যক্ষ হিসেবে পদায়ন করা হয়েছিল। তিনি একই কলেজের রাষ্ট্রবিজ্ঞান বিভাগে অধ্যাপনা করে আসছিলেন।</p></div></div></div></body></html>"
        },
        {
            "title": "কন্যা ফাতিমাকে নবীজির ৫ উপদেশ | প্রথম আলো",
            "time": "2025-08-04T07:35:09",
            "imgUrl": "https://media.prothomalo.com/prothomalo-bangla%2F2025-08-04%2Fi6i8fcdz%2Fsilhouette-architectural-archway.jpg?rect=0%2C416%2C5120%2C2688&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p>নবীজি (সা.) বিভিন্ন সময়ে তাঁকে গুরুত্বপূর্ণ উপদেশ দিয়েছেন, যা প্রত্যেক আদর্শ বাবার জন্য স্মরণে রাখা কর্তব্য।</p><p><strong>১. কষ্টসহিষ্ণু হতে বলা</strong></p><p>আলী (রা.) বলেন, একবার নবীজির কাছে এসে ফাতিমা গৃহকর্মের কষ্টের কথা উল্লেখ করেন। তিনি বলেন যে তিনি হাতে জাঁতা দিয়ে শস্য পিষতে পিষতে ক্লান্ত হয়ে পড়েছেন এবং গৃহকর্মে সাহায্যের জন্য একজন খাদেম চান।</p><p>নবীজি তখন তাঁকে কোনো দাস না দিয়ে একটি বিশেষ আমল শিখিয়ে দেন, যা তাঁর জন্য দাসের চেয়েও উত্তম। তিনি বলেন, ‘তোমাকে কি এমন কিছু শিখিয়ে দেব না, যা তোমার জন্য দাসের চেয়েও উত্তম? যখন তুমি ঘুমাতে যাবে, তখন ৩৩ বার সুবহানাল্লাহ, ৩৩ বার আলহামদুলিল্লাহ এবং ৩৪ বার আল্লাহু আকবার বলবে। এটি তোমার জন্য দাসের চেয়েও উত্তম।’ (সহিহ বুখারি, হাদিস: ৩,১১৩, ৫,৩৬১, ৬,৩১৮; সহিহ মুসলিম, হাদিস: ২,৭২৭)</p><p><strong>২. আল্লাহভীরু হতে বলা</strong></p><p>নবীজি তার প্রিয় কন্যাকে বলেছেন, ‘হে ফাতিমা, আল্লাহকে ভয় করো এবং তাঁর নির্দেশ পালন করো।’ এই উপদেশ তিনি তাঁর পরিবারের সদস্যদের প্রতি প্রায়ই বলতেন। এমনকি তিনি বলেছেন, ‘আমি ফাতিমাকে তার প্রভুর (আল্লাহর) বিরুদ্ধে কোনো অপরাধ থেকে রক্ষা করতে পারব না যদি সে তাকওয়া (খোদাভীতি) অবলম্বন না করে।’ (সহিহ বুখারি, হাদিস: ৩,৪৩৪; সহিহ মুসলিম, হাদিস: ২,০৬৩)</p><p><strong>৩. ধৈর্য ও সন্তুষ্টির উপদেশ</strong></p><p>ফাতিমা (রা.)-এর জীবন ছিল অত্যন্ত সাধারণ এবং তিনি প্রায়ই দারিদ্র্যের মধ্যে জীবনযাপন করতেন। নবীজি তাঁকে ধৈর্য ধরতে ও আল্লাহর ওপর ভরসা রাখতে উপদেশ দিয়েছেন। ফাতিমা (রা.) যখন তাঁর দারিদ্র্য ও কষ্টের কথা উল্লেখ করেন, নবীজি তাঁকে বলেন, ‘তুমি কি এতে সন্তুষ্ট নও যে তুমি জান্নাতের নারীদের সরদার হবে?’ (সুনানে তিরমিজি, হাদিস: ৩,৭৮১)</p></div></div></body></html>"
        },
        {
            "title": "বিডিবিএলের ১৫তম বার্ষিক সাধারণ সভা | প্রথম আলো",
            "time": "2025-08-04T07:30:00",
            "imgUrl": "https://media.prothomalo.com/prothomalo-bangla%2F2025-08-04%2Flsjqn1a3%2F05541831-07-25-BDBL-15TH-AGM071319.png?rect=122%2C0%2C1046%2C549&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশ ডেভেলপমেন্ট ব্যাংক পিএলসির (বিডিবিএল) ১৫তম বার্ষিক সাধারণ সভা (এজিএম) সম্প্রতি ঢাকায় ব্যাংকের প্রধান কার্যালয়ের পর্ষদকক্ষে অনুষ্ঠিত হয়েছে। ব্যাংকের চেয়ারম্যান আহমেদ ইসমেতের সভাপতিত্বে অনুষ্ঠিত এই সভায় ব্যবস্থাপনা পরিচালক ও সিইও মো. জসিম উদ্দিন; পরিচালক কে এম তারিকুল ইসলাম, মো. আব্দুল মজিদ, মো. শাহ আলম, সুলতান মাহমুদ বিন জুলফিকার, মো. শাহ আলম মিয়া, মাহবুবুন নাহার, মো. চয়নূল হক এবং উপব্যবস্থাপনা পরিচালক (ডিএমডি) শচীন্দ্র নাথ সমাদ্দার উপস্থিত ছিলেন। এ ছাড়া সরকারের প্রতিনিধি হিসেবে সভায় উপস্থিত ছিলেন আর্থিক প্রতিষ্ঠান বিভাগের যুগ্ম সচিব মোহাম্মদ হেলাল উদ্দিন। বিজ্ঞপ্তি </p></div></div></div></body></html>"
        },
        {
            "title": "সিরাজগঞ্জে গরু চুরির অভিযোগে মাঝনদীতে গণপিটুনিতে দুজনের মৃত্যু | প্রথম আলো",
            "time": "2025-08-04T07:24:49",
            "imgUrl": "https://media.prothomalo.com/prothomalo-bangla%2F2025-07-03%2Ff0ash0wd%2FPic-24.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>থানা–পুলিশ ও স্থানীয় লোকজনের সঙ্গে কথা বলে জানা যায়, গতকাল রাতে কাজীপুর উপজেলার যমুনা নদীর চর থেকে ৫-৬ জনের একটি দল গরু চুরি করে নৌকা নিয়ে পালিয়ে যাচ্ছিল। স্থানীয় লোকজন বিষয়টি বুঝতে পেরে আরেকটি নৌকা নিয়ে তাদের পথ আটকায়। এরপর নৌকার ভেতরেই বেশ কয়েকটি গরু পা বাঁধা অবস্থায় দেখতে পান তাঁরা৷ তখন উত্তেজিত লোকজন চোর সন্দেহে তাঁদের পিটুনি দেন। এতে ঘটনাস্থলেই একজনের মৃত্যু হয়। একজনকে উদ্ধার করে হাসপাতালে নেওয়ার পথে তিনিও মারা যায়।</p><p>সিরাজগঞ্জ সদর নৌপুলিশের ভারপ্রাপ্ত কর্মকর্তা (ওসি) রফিকুল ইসলাম আজ সোমবার সকালে প্রথম আলোকে বলেন, মরদেহ দুটি উদ্ধার করে সিরাজগঞ্জ শহীদ মনসুর আলী মেডিকেল কলেজ হাসপাতালে রাখা হয়েছে। এ ঘটনায় দুজনকে আহত অবস্থায় আটক করে কাজীপুর উপজেলা স্বাস্থ্য কমপ্লেক্সে ভর্তি করা হয়েছে। এ বিষয়ে আইনগত ব্যবস্থা গ্রহণের বিষয়টি প্রক্রিয়াধীন আছে।</p></div></div></div></body></html>"
        },
        {
            "title": "ভারী রোলারে কী হয়, ভারত কেন চিন্তিত | প্রথম আলো",
            "time": "2025-08-04T07:23:09",
            "imgUrl": "https://media.prothomalo.com/prothomalo-bangla%2F2025-08-04%2Fmyvx281l%2FCYv0DAQWMAAPF6R.jpg?rect=0%2C0%2C1024%2C538&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রোলার ব্যবহার হবে কি না, হলে ভারী না হালকা—এই সিদ্ধান্তটি নেওয়ার ক্ষমতা ব্যাটিং দলের অধিনায়কের। অর্থাৎ, ওলি পোপই রোলারের সিদ্ধান্ত নেবেন। আর সেটি যে পোপ নেবেনই, তা সহজেই বোধগম্য। </p><p>গতকাল ইংল্যান্ডের প্রতিনিধি হয়ে সংবাদ সম্মেলনে আসা জো রুটও সেটা নিশ্চিত করেছেন, ‘রোলার এই ম্যাচে এরই মধ্যে প্রভাব ফেলেছে। পঞ্চম দিনেও যদি হেভি রোলার ব্যবহার করা হয়, আশা করি সেটা আমাদের পক্ষে কাজ করবে এবং পিচকে আরও সমতল করে তুলবে।’</p><p>ভারতের বোলিং কোচ মরনে মরকেল অবশ্য রোলারের ভূমিকা নিয়ে সরাসরি কিছু বলেননি। ইংল্যান্ড পঞ্চম দিনের খেলা শুরুর আগে রোলার ব্যবহার করতে পারে, এমন সম্ভাবনা নিয়ে জিজ্ঞেস করলে তিনি বলেন, ‘আমরা শুধু সঠিক জায়গায় বল ফেলার দিকে ফোকাস করব যেন আবারও কিছুটা হলেও উত্তেজনা তৈরি করা যায়।’</p><p>সিরিজের প্রথম চার টেস্ট শেষে ইংল্যান্ড ২-১ ব্যবধানে এগিয়ে। আজ ইংল্যান্ড ৩৫ রান নিতে পারলে ৩-১ ব্যবধানে সিরিজ জিতবে, আর ভারত ৪ উইকেট নিতে পারলে ২-২ সমতা নিয়ে দেশে ফিরতে পারবে।</p></div></div></div></body></html>"
        }
    ]
}