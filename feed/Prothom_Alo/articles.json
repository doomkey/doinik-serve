{
    "source": "প্রথম আলো",
    "articles": [
        {
            "title": "রেলস্টেশনে জন্মের পর হাসপাতালে রেখে নিখোঁজ মা, নতুন পরিবারে ঠাঁই পেল নবজাতক | প্রথম আলো",
            "time": "2025-11-28T07:19:39",
            "imgUrl": "https://media.prothomalo.com/prothomalo-bangla%2F2025-11-28%2Fes3jtges%2FDinajpurDH160020251128BirampurChildHandover27112025.jpg?rect=0%2C133%2C4000%2C2100&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নবজাতককে কোলে নিয়ে উচ্ছ্বাস করেন ইকবাল হোসেন। তিনি বলেন, ‘আমাদের মেয়েসন্তান নেই। মেয়েটির জন্মের খবর পাওয়ার পর আমার দুই ছেলে এই নবজাতককে নেওয়ার অনুরোধ করে। উপজেলা প্রশাসনের সহযোগিতায় মেয়েটি নিলাম। আমি যেন মেয়েটিকে মানুষ করতে পারি এবং উচ্চশিক্ষায় শিক্ষিত করতে পারি।’</p><p>নবজাতকের সামাজিক গ্রহণযোগ্যতা, লালন-পালনের সক্ষমতা ও ভবিষ্যতের কথা বিবেচনা করে বিকল্প পরিচর্যক হিসেবে ওই দম্পতির হাতে তুলে দেওয়া হয়েছে বলে জানান ইউএনও নুজহাত তাসনীম। তিনি বলেন, ‘নবজাতককে কোথায় বা কার কাছে দেব, এটি আমাদের একটা বড় চ্যালেঞ্জ ছিল। সে যেন ভালো একটি পরিবারে যায়, এ জন্য আমরা সবার সঙ্গে পরামর্শ করেছি। ভবিষ্যতেও তার খোঁজখবর নেবে উপজেলা প্রশাসন ও উপজেলা সমাজসেবা দপ্তর।’</p></div></div></div></body></html>"
        },
        {
            "title": "‘আখবারুন নিসা’: আরবি সাহিত্যে নারীর হারানো ঐতিহ্যের পুনরুজ্জীবন | প্রথম আলো",
            "time": "2025-11-28T07:10:36",
            "imgUrl": "https://media.prothomalo.com/prothomalo-bangla%2F2025-11-28%2Ftolxh5r9%2Fpexels-cottonbro-4646221.jpg?rect=0%2C248%2C3500%2C1838&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এই প্রকাশনার সবচেয়ে বড় বিশেষত্ব হলো, গ্রন্থটি শতাব্দীর পর শতাব্দী ধরে প্রায় অজ্ঞাত বা অর্ধ-অজ্ঞাত ছিল। পাণ্ডুলিপির শুরু ও কিছু অধ্যায় হারিয়ে যাওয়ায় পুরোনো ও নতুন কোনো গ্রন্থ-তালিকায় এর উল্লেখ মেলা ভার।</p><p>ড. খাইয়ুন অক্লান্ত পরিশ্রম করে ভাষাতাত্ত্বিক, ঐতিহাসিক ও সাহিত্যিক প্রমাণের ভিত্তিতে প্রমাণ করেছেন যে গ্রন্থটির রচয়িতা স্বয়ং আমির উসামা ইবনে মুনকিজ—যাঁকে ইমাম জাহাবি ‘ইসলামের বীর যোদ্ধা ও শ্রেষ্ঠ কবিদের অন্যতম’ বলে অভিহিত করেছেন। (জাহাবি, <em>সিয়ারু আলামিন নুবালা</em>, ১২/৫৬৭-৫৭৩, দারুল কুতুবিল আরাবি, বৈরুত, ১৯৮৫)</p><p>পাণ্ডুলিপিটির খোঁজের গল্প যেন কোনো রোমাঞ্চকর উপন্যাস। বড় বড় লাইব্রেরি—জাহিরিয়া, আজহারিয়া, খেদিভিয়া, বার্লিন, লাইডেন, প্যারিস—কোথাও এর নামগন্ধ ছিল না। অবশেষে আফগানিস্তান থেকে পাকিস্তান, এক ব্যক্তিগত সংগ্রহে মিলল একমাত্র পরিচিত পাণ্ডুলিপি। সেটি এখন কিং ফয়সাল সেন্টারে সংরক্ষিত রয়েছে।</p><p>পাণ্ডুলিপিটি তুলনামূলকভাবে পরবর্তীকালের (সম্ভবত দশম-একাদশ হিজরি শতাব্দী), কিন্তু ভাষা, শৈলী, ঘটনা ও নামের বর্ণনা ষষ্ঠ হিজরি শতাব্দীর সঙ্গে পুরোপুরি মিল আছে। ড. খাইয়ুন <em>কিতাবুল ইতিবার</em> ও <em>আল-লুমা ফি আখবারি বনি সুলাইম</em>-এর মতো উসামার অন্যান্য গ্রন্থের সঙ্গে তুলনা করে এবং ইবনুল জাওযি, ইবনে আসাকিরের সমকালীন রচনার সঙ্গে মিলিয়ে নিশ্চিত করেছেন যে এটিই মূল <em>আখবারুন নিসা</em> গ্রন্থ।</p></div></div></div></body></html>"
        },
        {
            "title": "যুক্তরাষ্ট্র প্রস্তাবিত শান্তি পরিকল্পনা নিয়ে আশাবাদী পুতিন, সতর্কও করলেন ইউক্রেনকে | প্রথম আলো",
            "time": "2025-11-28T07:09:53",
            "imgUrl": "https://media.prothomalo.com/prothomalo-bangla%2F2025-11-28%2F5sof4yno%2FVladimir%20Putin.webp?rect=0%2C23%2C527%2C277&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আপাতদৃষ্টিতে পুতিনকে ইউক্রেন যুদ্ধ বন্ধের বিষয়ে আন্তরিক বলে মনে হলেও কিয়েভ যদি গুরুত্বপূর্ণ অঞ্চলগুলো ছেড়ে না দেয়, তাহলে রাশিয়া প্রায় চার বছর ধরে চলা এ যুদ্ধ চালিয়ে যেতে প্রস্তুত। এ যুদ্ধে দুই পক্ষেরই কয়েক হাজার মানুষ হতাহত হয়েছেন।</p><p>পুতিন বলেন, ‘ইউক্রেনীয় সেনাদের তাদের দখলে থাকা অঞ্চলগুলো থেকে সরে যেতে হবে, তাহলেই লড়াই থেমে যাবে। যদি তারা না সরে, তাহলে আমরা সশস্ত্র উপায়ে এটি অর্জন করব। এটাই শেষ কথা।’</p><p>তাঁর দাবি, রুশ বাহিনী বর্তমানে ইউক্রেনে আরও দ্রুত অগ্রসর হচ্ছে।</p><p>রুশ নেতা আরও বলেন, ভবিষ্যতের যেকোনো চুক্তিতে ইউক্রেনকে রাশিয়ার দখল করা অঞ্চলগুলোকে স্বীকৃতি দিতে হবে এবং আন্তর্জাতিক সম্প্রদায়কেও তা মেনে নিতে হবে। তিনি আরও বলেন, ইউক্রেনের বর্তমান নেতৃত্বকে তিনি ‘অবৈধ’ মনে করেন।</p></div></div></div></body></html>"
        },
        {
            "title": "বাংলাদেশে পাটভিত্তিক উৎপাদনে বড় বিনিয়োগে আগ্রহী চীন: চীনা এক্সিম ব্যাংকের ভাইস প্রেসিডেন্ট | প্রথম আলো",
            "time": "2025-11-28T07:01:14",
            "imgUrl": "https://media.prothomalo.com/prothomalo-bangla%2F2025-11-28%2F9jyh4vlb%2FChina-plans.webp?rect=0%2C0%2C750%2C394&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রধান উপদেষ্টা বাংলাদেশে উৎপাদন কারখানা স্থানান্তরে চীনা প্রতিষ্ঠানগুলোকে উৎসাহিত করেন। তিনি বলেন, দেশের বিপুল তরুণ কর্মশক্তি ও বন্ধ রাষ্ট্রায়ত্ত পাটকলগুলো যৌথ উদ্যোগে ব্যবহারের বড় সুযোগ তৈরি করেছে।</p><p>মুহাম্মদ ইউনূস বলেন, ‘এটা খুব গুরুত্বপূর্ণ মাত্রা। আমরা এটাকে স্বাগত জানাই। আমরা চাই, এগুলো দ্রুত বাস্তবায়নে যাক।’</p><p>ইয়াং দোংনিং জানান, এআই ও ই-কমার্স খাতেও বিনিয়োগের সুযোগ চীন বিবেচনা করছে। এই দুটি ক্ষেত্রে ইতিমধ্যে চীনের বৈশ্বিক নেতৃত্বে রয়েছে।</p><p>জবাবে প্রধান উপদেষ্টা চীনা প্রতিষ্ঠানগুলোকে দেশের দক্ষিণ-পূর্বাঞ্চলে কারখানা স্থাপনের আমন্ত্রণ জানান। তিনি বলেন, ওই অঞ্চলে দেশের সবচেয়ে বড় সমুদ্রবন্দর এবং মিয়ানমার-থাইল্যান্ডসহ দক্ষিণ-পূর্ব এশিয়ার বাজারের কৌশলগত নিকটতা বড় সুযোগ সৃষ্টি করেছে।</p></div></div></div></body></html>"
        },
        {
            "title": "ব্রাহ্মণবাড়িয়ায় সাবেক ছাত্রদল নেতাকে গুলি করে হত্যা, অভিযোগ স্বেচ্ছাসেবক দলের নেতার বিরুদ্ধে | প্রথম আলো",
            "time": "2025-11-28T07:00:55",
            "imgUrl": "https://media.prothomalo.com/prothomalo-bangla%2F2025-11-28%2Fjikf1rfk%2FBBariaDH051720251128PXL20251128034454260.MPcopy3060x2304.jpg?rect=0%2C0%2C3060%2C1607&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নিহত সাদ্দামের বাবা মোস্তফা কামাল বলেন, ‘গতকাল রাত দেড়টার দিকে সাদ্দাম বাসায় ভাত খাচ্ছিল। তখন দেলোয়ার হোসেন, তাঁর সহযোগী পলাশ ও বাবুল মিয়া বাড়ি থেকে ডেকে সাদ্দামকে নিয়ে যান। রাত দুইটার দিকে সাদ্দাম গুলিবিদ্ধ হয়েছে শুনতে পাই। কান্দিপাড়ার সংকর শাহবাড়ির পাশের খালপাড় নতুন সেতুর ওপরে গিয়ে দেখি, দুজন সাদ্দামকে টানাহেঁচড়া করে তোলার চেষ্টা করছে। তাকে উদ্ধার করে ব্রাহ্মণবাড়িয়া জেনারেল হাসপাতালে নিয়ে গেলে চিকিৎসক মৃত ঘোষণা করেন। সাদ্দামের বুকে গুলির আঘাতের চিহ্ন রয়েছে। তার গলায় ওড়না প্যাঁচানো ছিল। ওড়না খুলে বুঝতে পারি, ছেলেকে গলা কেটে হত্যা করা হয়েছে।’</p><p>মোস্তফা কামাল অভিযোগ বলেন, ‘দেলোয়ার হাসপাতালে এসেছিল। সে জানিয়েছে, “শাকিল পেছন থেকে গুলি করেছে।” কিন্তু পেছন থেকে গুলি করলে বুকে কেন লাগব? দেলোয়ার হোসেন, বাবুল ও পলাশ বাড়ি থেকে ডেকে নিয়ে পরিকল্পিতভাবে আমার ছেলেকে হত্যা করেছে। তারা প্রতিপক্ষকে ফাঁসাতে এ কাজ করেছে।’</p></div></div></div></body></html>"
        },
        {
            "title": "কড়াইলের আগুনে পুড়ে গেছে ‘পরিচয়’ | প্রথম আলো",
            "time": "2025-11-28T06:51:04",
            "imgUrl": "https://media.prothomalo.com/prothomalo-bangla%2F2025-11-28%2F02zghbe2%2FImage.jpeg?rect=0%2C111%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ডিজিটাল বাংলাদেশে চাকরি, ব্যাংকিংসহ প্রায় সব সেবাই পরিচয় যাচাইয়ের ওপর নির্ভরশীল। আর সেই কাগজপত্র হারিয়ে যাওয়ায় অনেকেই এখন সরকারের চোখে, ব্যবস্থার চোখে অদৃশ্য হয়ে গেছে।</p><p>বাংলাদেশের শ্রমবাজার—বিশেষ করে গার্মেন্টস, কুরিয়ার, নির্মাণ, রাইড শেয়ারিং ও ডেলিভারি সেক্টর—ডিজিটাল পরিচয় যাচাইয়ের ওপর নির্ভরশীল। কাগজপত্র ছাড়া শ্রমিকেরা পারেন না—</p><p>• বয়স বা পরিচয় যাচাই করতে</p><p>• বায়োমেট্রিক মেশিন ব্যবহার করে কর্মস্থলে প্রবেশ করতে</p><p>• মোবাইলে আর্থিক সেবা প্রতিষ্ঠানে (যেমন বিকাশ/নগদ) বেতন পেতে</p><p>• কারখানার পরিচয়পত্র রি–ইস্যু করতে</p><p>• চিকিৎসাসেবা নিতে</p><p>• নতুন সিম নিবন্ধন করতে</p><p>• নতুন চাকরিতে আবেদন করতে</p><p>কড়াইলের ভেতরেই আঙুলের ছাপ যাচাইয়ের সুযোগসহ জরুরি পরিচয় পুনরুদ্ধার ক্যাম্প খোলা এখন সময়ের দাবি। ইতিমধ্যেই এসব নিয়ে আলোচনা শুরু হয়েছে। তবে অগ্রগতি দৃশ্যমান করতে হবে দ্রুত। এটা ত্রাণের চেয়েও জরুরি। কড়াইলে ক্যাম্প করে এখনই যেসব সেবা দেওয়া প্রয়োজন:</p><p>• হারানো কাগজপত্রের সাধারণ ডায়েরি (জিডি)</p><p>• জরুরি এনআইডি রিইস্যুর আবেদন</p><p>• ডিজিটাল জন্মসনদের কপি</p><p>• চাকরির পরিচয়পত্র পুনরায় ইস্যুর সমন্বয়</p><p>• নতুন সিম নিবন্ধন</p><p>এখন মানুষ টিন, বাঁশ জোগাড় করে ঘর তুলছেন—তবু তাঁদের সবচেয়ে বড় লড়াই ঘর বানানো নয়, প্রমাণ করা—‘আমি কে? আমরা কারা?’</p><p><strong>লেখক:</strong> গবেষক </p><p><a href=\"/cdn-cgi/l/email-protection\" class=\"__cf_email__\" data-cfemail=\"fb8c9a93899a9c9a8c939e89bb9c969a9297d5989496\">[email protected]</a></p></div></div></div></body></html>"
        },
        {
            "title": "ঢাকা অঞ্চলের উদ্বোধন, ঢাকা বিশ্ববিদ্যালয়কে বিদায় করল সাবেক চ্যাম্পিয়ন গণ বিশ্ববিদ্যালয় | প্রথম আলো",
            "time": "2025-11-28T06:46:28",
            "imgUrl": "https://media.prothomalo.com/prothomalo-bangla%2F2025-11-28%2For76s4qm%2FWhatsApp-Image-2025-11-28-at-12.23.27-PM.jpeg?rect=0%2C0%2C1272%2C668&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>উদ্বোধনী অনুষ্ঠানে স্বাগত বক্তব্যে আশরাফউদ্দিন আহমেদ চুন্নু বলেন, ‘দিন দিন টুর্নামেন্টের পরিধি বাড়ছে। দ্বিতীয় আয়োজন শেষে আয়োজকেরা বলেছিল, পরেরবার টুর্নামেন্টের পরিধি আরও বাড়বে, সেটি বেড়েছে। এটা খুবই ভালো দিক। আশা করি, ভবিষ্যতে টুর্নামেন্টটি আরও বেশি দল নিয়ে অনুষ্ঠিত হবে।’</p><p>ইস্পাহানি টি লিমিটেডের মহাব্যবস্থাপক (বিপণন) ওমর হান্নান আয়োজন নিয়ে সন্তুষ্ট। সবাইকে অভিনন্দন জানিয়ে তিনি বলেন, ‘যেভাবে টুর্নামেন্টের আবেদন বাড়ছে, আশা করি, আগামী বছর ভেন্যু ও টুর্নামেন্টে দল বাড়বে। আমরা যে লক্ষ্য নিয়ে প্রথম আলোর সঙ্গে টুর্নামেন্টটা শুরু করেছিলাম, সেই লক্ষ্য অর্জন হয়েছে। ভবিষ্যতে এটি আরও এগিয়ে নিতে চাই।’</p></div></div></div></body></html>"
        },
        {
            "title": "৬৯ বছরের জীবনে ৫১ বছর কেটেছে গিটারের সঙ্গে, মারা গেলেন সেলিম হায়দার | প্রথম আলো",
            "time": "2025-11-28T06:30:05",
            "imgUrl": "https://media.prothomalo.com/prothomalo-bangla%2F2025-11-28%2Fti0cgpxi%2F571028820248655500997724513976872571593706267n.jpg?rect=0%2C0%2C1365%2C717&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-22%2F104appjl%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সেলিম হায়দারের মৃত্যুতে শোক প্রকাশ করেছেন সংগীতাঙ্গনের অনেকে। সংগীতশিল্পী রুনা লায়লা শোক প্রকাশ করে লিখেছেন, ‘আজ বাংলাদেশ একজন অত্যন্ত প্রতিভাবান শিল্পীকে হারাল। সেলিম হায়দার গত তিরিশ বছরেরও বেশি সময় ধরে আমার সঙ্গে বাজিয়েছেন। আমরা একসঙ্গে প্রায় পুরো পৃথিবী ভ্রমণ করেছি, অসংখ্য কনসার্ট করেছি—অগণিত স্মৃতি জড়িয়ে আছে আমাদের সংগীতে। তিনি আমার দলের অবিচ্ছেদ্য একজন সদস্য ছিলেন—প্রতিটি সুর, প্রতিটি গান তাঁর ছিল মুখস্থ, আর কাজে অপরিসীম নিবেদিতপ্রাণ ছিলেন। জানতাম, তিনি অসুস্থ। নিয়মিত খোঁজ নিতাম। মন থেকে আশা করতাম, প্রার্থনা করতাম—তিনি সুস্থ হয়ে আবার আমার কনসার্টে বাজাবেন। কিন্তু তা আর হলো না… সেলিম হায়দারকে আমি খুব তাড়াতাড়ি হারালাম। তাঁর চলে যাওয়ায় আমি হতবাক, মর্মাহত। এই আকস্মিক বিদায়ের কোনো সান্ত্বনা খুঁজে পাচ্ছি না।’</p></div></div></div></body></html>"
        },
        {
            "title": "চট্টগ্রামে থানার অদূরে ছুরিকাঘাতে যুবক খুন | প্রথম আলো",
            "time": "2025-11-28T06:21:02",
            "imgUrl": "https://media.prothomalo.com/prothomalo-bangla%2F2024-11-17%2Fnikzmsws%2Fprothomalo-bangla2021-1248cf0520-11ee-448a-a40c-9e3aaca1b7e6kill.webp?rect=0%2C9%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>চট্টগ্রাম নগরের লালদীঘি এলাকায় ছিনতাইকারীর ছুরিকাঘাতে এক যুবক নিহত হয়েছেন। গতকাল বৃহস্পতিবার দিবাগত রাত তিনটার দিকে লালদীঘি মাঠের পাশে এ ঘটনা ঘটে। এ এলাকা থেকে নগর পুলিশের কোতোয়ালি থানার দূরত্ব ৩০০ গজের মতো। এর বিপরীতে আদালত ভবন, জেলা ও বিভাগীয় প্রশাসনের কার্যালয় এবং জেলা পরিষদের ভবন অবস্থিত।</p><p>পুলিশ নিহত ব্যক্তির পরিচয় নিশ্চিত করতে পারেনি। পুলিশ জানায়, লালদীঘি ময়দানের সামনে ছিনতাইকারীরা ওই যুবককে ছুরিকাঘাত করে। দায়িত্বরত টহল পুলিশের সদস্যরা তাঁকে আহত অবস্থায় উদ্ধার করে চট্টগ্রাম মেডিকেল কলেজ হাসপাতালে নিয়ে যান। সেখানে চিকিৎসক তাঁকে মৃত ঘোষণা করেন।</p></div></div></div></body></html>"
        },
        {
            "title": "মহেশখালীর গহিন পাহাড়ে বানানো হচ্ছিল আগ্নেয়াস্ত্র, আটক ১ | প্রথম আলো",
            "time": "2025-11-28T06:04:31",
            "imgUrl": "https://media.prothomalo.com/prothomalo-bangla%2F2025-11-28%2Fe258sixz%2FArms.jpg?rect=0%2C21%2C600%2C315&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ শুক্রবার বেলা ১১টার দিকে কোস্টগার্ডের মিডিয়া কর্মকর্তা লেফটেন্যান্ট কমান্ডার সিয়াম উল হক অভিযানের তথ্য নিশ্চিত করেছেন। কোস্টগার্ড জানায়, আটক ব্যক্তি অস্ত্র তৈরির কারিগর। গহিন পাহাড়ের আস্তানায় দীর্ঘদিন ধরে তিনি আগ্নেয়াস্ত্র তৈরি করে আসছেন। অভিযানে ২টি দেশীয় আগ্নেয়াস্ত্র, ৮ রাউন্ড গুলি, ৪ রাউন্ড ফাঁকা গুলি; ৪ রাউন্ড কার্তুজ, ৬ রাউন্ড ফাঁকা কার্তুজ এবং অস্ত্র তৈরির বেশকিছু সরঞ্জাম উদ্ধার হয়।</p></div></div></div></body></html>"
        },
        {
            "title": "মেয়েদের আইপিএল নিলামে কোটিপতি হলেন যে ১১ নারী | প্রথম আলো",
            "time": "2025-11-28T06:03:36",
            "imgUrl": "https://media.prothomalo.com/prothomalo-bangla%2F2025-11-10%2Flm1udpdb%2Fdeepti.jpeg?rect=0%2C0%2C4096%2C2150&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আইপিএল নিলাম মানেই ভাগ্যবদলের মঞ্চ। সেটা ছেলেদের হোক কিংবা মেয়েদের। গতকাল দিল্লিতে হয়ে গেল ২০২৬ মেয়েদের আইপিএলের নিলাম। এবারের নিলামে ৬৭ জন নারী ক্রিকেটার দল পেয়েছেন, যার মধ্যে ২৩ জন বিদেশি। মোট খরচ হয়েছে ৪০ কোটি ৮০ লাখ রুপি।</p><p>নিলাম শেষে কোটিপতি হয়েছেন ১১ নারী ক্রিকেটার। মানে ১১ জন নারী ক্রিকেটার ন্যূনতম ১ কোটি বা এর চেয়ে বেশি রুপিতে বিক্রি হয়েছেন। নিলামে সর্বোচ্চ ৩ কোটি ২০ লাখ রুপিতে দল পেয়েছেন ভারতীয় অলরাউন্ডার দীপ্তি শর্মা। তিনি খেলবেন ইউপি ওয়ারিয়র্সে। বেস প্রাইসে দিল্লি ক্যাপিটালস প্রথম বিড করলেও শেষ পর্যন্ত নিজের পুরোনো দলেই ফিরলেন তিনি। নিলামের ইতিহাসে এটি যৌথভাবে দ্বিতীয় সর্বোচ্চ দামের চুক্তি।</p></div></div></div></body></html>"
        },
        {
            "title": "এই মৌসুমে এমন বায়ুদূষণ আর দেখেনি ঢাকা | প্রথম আলো",
            "time": "2025-11-28T06:03:34",
            "imgUrl": "https://media.prothomalo.com/prothomalo-bangla%2F2025-11-28%2Fwic0lahi%2FAir_1.jpeg?rect=0%2C85%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশে আজ শুক্রবার সাপ্তাহিক ছুটির দিন। রাজধানী ঢাকায় আজ সকালে বায়ুর যে মান, তা চলতি মৌসুমের মধ্যে সবচেয়ে খারাপ। আজ সকালের ঢাকার বায়ুর মানকে বলা হয় ‘দুর্যোগপূর্ণ’। ঢাকার বায়ু দূষিত হলেও আজ সকালের মতো এমন বাজে পরিস্থিতি সচরাচর দেখা যায় না। সকাল সোয়া ৯টার দিকে ঢাকার বায়ুর মান ৩৪০। বায়ুর মান ২০০-এর বেশি হলে তাকে ‘খুব অস্বাস্থ্যকর’ বলা হয়। আর ৩০০-এর বেশি হলে তা হয় ‘দুর্যোগপূর্ণ’।</p></div></div></div></body></html>"
        },
        {
            "title": "৪৫তম বিসিএস: ৪৪১ পদের বিপরীতে পাস ১ জন | প্রথম আলো",
            "time": "2025-11-28T06:03:12",
            "imgUrl": "https://media.prothomalo.com/prothomalo-bangla%2F2024-06%2Fc4945b50-a0ae-45d9-9e9d-ab50d89e9142%2Fc39a613b-f097-42d1-a1a5-14f5b4a2bce7.jpeg?rect=0%2C62%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>কেন এই সংকট</strong></p><p>বিশেষজ্ঞরা মনে করেন, বিসিএসের সিলেবাসের সীমাবদ্ধতার কারণে এই পরিস্থিতির সৃষ্টি হয়েছে। বিসিএস পরীক্ষা মূলত সাধারণ ও কারিগরি—এই দুই ধরনের ক্যাডারের জন্য নেওয়া হলেও পরীক্ষাপদ্ধতি প্রায় অভিন্ন। প্রশাসন, পররাষ্ট্র বা পুলিশের মতো সাধারণ ক্যাডার এবং চিকিৎসক, প্রকৌশলী বা কৃষিবিদের মতো কারিগরি ক্যাডারের প্রার্থীদের প্রায় একই সিলেবাসে পরীক্ষা দিতে হয়।</p><p>বর্তমান নিয়মে লিখিত পরীক্ষায় ৭০০ নম্বর বরাদ্দ থাকে সাধারণ বিষয়ের ওপর, আর পেশাগত বা টেকনিক্যাল বিষয়ের জন্য থাকে মাত্র ২০০ নম্বর। ফলে বিশেষায়িত ক্যাডারের প্রার্থীদের বিষয়ভিত্তিক জ্ঞান যাচাইয়ের সুযোগ খুবই কম থাকে। অন্যদিকে দীর্ঘ ও জটিল সাধারণ সিলেবাসের বেড়াজালে অনেক দক্ষ পেশাজীবী প্রতিযোগিতায় টিকতে পারেন না।</p><p>প্রয়াত লেখক–গবেষক ও সাবেক তত্ত্বাবধায়ক সরকারের উপদেষ্টা ড. আকবর আলি খান তাঁর ‘অবাক বাংলাদেশ: বিচিত্র ছলনাজালে রাজনীতি’ বইয়ে এই সংকট নিয়ে লিখেছিলেন। তিনি উল্লেখ করেন, ‘বিশেষজ্ঞ নিয়োগে এ ধরনের একীভূত পরীক্ষা বিশ্বের অন্য কোথাও নেই। চিকিৎসক, কৃষিবিদ ও বিজ্ঞানীদের মূল জ্ঞান যাচাই করার সুযোগ যথেষ্ট নেই। প্রাথমিক ও লিখিত পরীক্ষায় বিষয়ভিত্তিক মূল্যায়ন স্বল্প, আর অন্যান্য বিষয়ে অপ্রয়োজনীয় নম্বর বরাদ্দ করা হয়।’</p></div></div></div></body></html>"
        },
        {
            "title": "ফুলকপির কোরমা বানাতে কী কী মসলার ব্যবহার করবেন, দেখুন রেসিপি | প্রথম আলো",
            "time": "2025-11-28T06:00:00",
            "imgUrl": "https://media.prothomalo.com/prothomalo-bangla%2F2025-11-19%2F34kp23bl%2FKBRH9203.JPG?rect=0%2C383%2C8192%2C4301&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>উপকরণ</strong>: ফুলকপি ১টি মাঝারি (ফুলগুলো কাটা), তেল ৩ টেবিল চামচ, হলুদগুঁড়া আধা চা-চামচ, লবণ স্বাদমতো, ঘি ১ টেবিল চামচ, তেজপাতা ১টি, দারুচিনি ১ টুকরা, এলাচি ২টি, লবঙ্গ ৩টি, পেঁয়াজ ২টি (বেটে নেওয়া), রসুন ৫-৬টি কোয়া (বেটে নেওয়া), আদা ১ ইঞ্চি পরিমাণ (বেটে নেওয়া), ধনেগুঁড়া ১ চা-চামচ, জিরাগুঁড়া ১ চা-চামচ, কাজুবাদাম ৮ থেকে ১০টি (ভিজিয়ে পেস্ট করা), টক দই ৪ টেবিল চামচ, দুধ আধা কাপ, চিনি সামান্য, গরম মসলা আধা চা-চামচ, কাঁচা মরিচ ২-৩টি, ঘি ১ চা-চামচ।</p><p><strong>প্রণালি</strong>: গরম পানিতে সামান্য লবণ দিয়ে ফুলকপি ২-৩ মিনিট ফুটিয়ে পানি ঝরিয়ে নিন। তেলে অল্প হলুদ ও লবণ ছিটিয়ে ফুলকপিগুলো হালকা ভেজে তুলে রাখুন। একই কড়াইয়ে ঘি দিয়ে গরম করে নিন। তেজপাতা, দারুচিনি, এলাচি, লবঙ্গ ফোড়ন দিন। এরপর পেঁয়াজ পেস্ট দিয়ে হালকা বাদামি হওয়া পর্যন্ত ভাজুন। </p><p>আদাবাটা, রসুনবাটা, ধনেগুঁড়া, জিরাগুঁড়া ও বাকি হলুদগুঁড়া দিয়ে ভালোভাবে কষিয়ে নিন। কাজুবাদামের পেস্ট ও দই দিয়ে আরও ৩-৪ মিনিট নাড়ুন। প্রয়োজনমতো গরম পানি বা দুধ দিন। লবণ ও সামান্য চিনি দিন। ফুলকপি যোগ করে ঢেকে ১০ থেকে ১২ মিনিট রান্না করুন। গরম মসলা, কাঁচা মরিচ ও ১ চামচ ঘি ছড়িয়ে ২ মিনিট দম দিয়ে নামিয়ে নিন। পোলাও, রুটি, পরোটা বা নান রুটির সঙ্গে পরিবেশন করুন।</p></div></div></div></body></html>"
        },
        {
            "title": "ভারতীয় শিল্পপতির মেয়ের বিয়েতে পারফর্ম করতে কত নিয়েছেন জেনিফার লোপেজ | প্রথম আলো",
            "time": "2025-11-28T05:45:00",
            "imgUrl": "https://media.prothomalo.com/prothomalo-bangla%2F2025-05-27%2Fg589v0em%2Finbound4511353182621463048.jpg?rect=0%2C0%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-22%2F104appjl%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভারতের রাজস্থানের উদয়পুরে বসেছিল শিল্পপতি রাজু মান্তেনার মেয়ে নেত্রা মন্তেনার বিয়ের আসর। জাঁকজমকপূর্ণ এ আয়োজনে বলিউড তারকারা ছাড়াও হাজির ছিলেন গায়িকা–অভিনেত্রী জেনিফার লোপেজ। শুধু বিয়ের অনুষ্ঠানই নয়, পুরো আয়োজন যেন রূপ নিয়েছিল এক জেনিফার লোপেজ কনসার্টে।</p><p> <strong>কত পারিশ্রমিক নিয়েছেন জেনিফার লোপেজ<br></strong> নেত্রা ও ভামসির বিয়ের অনুষ্ঠানে মঞ্চ কাঁপানো পারফরম্যান্সের পর ভারতে জেনিফার লোপেজের জনপ্রিয়তা যেন আরও বেড়েছে। ২২ নভেম্বর ভারতে প্রথমবার আসেন তিনি। সেই অনুষ্ঠানে তিনি ‘ওয়েটিং ফর টুনাইট’, ‘গেট অন দ্য ফ্লোর’, ‘প্লে’, ‘সেভ মি টুনাইট’, ‘গেট রাই’সহ জনপ্রিয় গানগুলো পরিবেশন করেন লোপেজ।<br> কিন্তু এত বড় আয়োজনে পারফর্ম করার জন্য জেনিফার লোপেজের পারিশ্রমিক কত? পেজ সিক্সের প্রতিবেদনে দাবি করা হয়েছে, জেনিফার লোপেজ নিয়েছেন প্রায় ১৮ কোটি রুপি। এই পারফরম্যান্সের জন্য শুরুতে তিনি পরেছিলেন স্টাইলিশ কাটআউটসহ একটি কালো বডিস্যুট। পরে আয়নার কাজখচিত সোনালি বডিস্যুটে তাঁর লুক সামাজিক যোগাযোগমাধ্যমে ব্যাপক ভাইরাল হয়।</p></div></div></div></body></html>"
        },
        {
            "title": "তৃতীয় বিশ্বের দেশ থেকে অভিবাসন স্থায়ীভাবে স্থগিত করার পরিকল্পনা করছেন ট্রাম্প | প্রথম আলো",
            "time": "2025-11-28T05:43:25",
            "imgUrl": "https://media.prothomalo.com/prothomalo-bangla%2F2025-11-28%2F2g2gxk6r%2FImage.jpeg?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ট্রাম্প সামাজিক যোগাযোগমাধ্যমে এক পোস্টে লিখেছেন, ‘যুক্তরাষ্ট্রের ব্যবস্থা পুরোপুরি স্থিতিশীল করার সুযোগ করে দিতে আমি তৃতীয় বিশ্বের সব দেশ থেকে অভিবাসন স্থায়ীভাবে স্থগিত করব।’</p><p>মার্কিন প্রেসিডেন্ট হুমকি দিয়ে আরও লিখেছেন, তাঁর পূর্বসূরি জো বাইডেনের আমলে দেওয়া ‘লাখ লাখ’ অভিবাসনের অনুমোদন বাতিল করা হবে। যুক্তরাষ্ট্রের জন্য প্রকৃত সম্পদ নন, এমন যে কাউকে দেশ থেকে বের করে দেওয়া হবে।</p></div></div></div></body></html>"
        }
    ]
}