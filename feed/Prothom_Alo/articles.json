{
    "source": "প্রথম আলো",
    "articles": [
        {
            "title": "৫৯ বছর বয়সে মা হলেন তিনি | প্রথম আলো",
            "time": "2026-01-24T03:07:35",
            "imgUrl": "https://media.prothomalo.com/prothomalo-bangla%2F2026-01-23%2F640hxvhv%2FCapture.PNG?rect=0%2C70%2C878%2C461&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঝোউকে গর্ভকালীন নানা শারীরিক জটিলতার মধ্য দিয়ে যেতে হয়েছে। তাঁর রক্তচাপ অনেক বেড়ে গিয়েছিল, কিডনিতেও সমস্যা দেখা দিয়েছিল, পা অনেক ফুলে যেত। তাঁর আরও বেশ কিছু জটিলতা দেখা দিয়েছিল।</p><p>তাই গর্ভধারণের প্রায় ৩৩ সপ্তাহ পর চিকিৎসকেরা অস্ত্রোপচারের সিদ্ধান্ত নেন। ৯ জানুয়ারি অস্ত্রোপচারের মাধ্যমে ঝোউ ২ দশমিক ২ কেজি ওজনের একটি ছেলেশিশুর জন্ম দেন।</p><p>ঝোউয়ের চিকিৎসক গুও বলেন, তিনি একজন সাহসী মা, যিনি এই ভয়ংকর চ্যালেঞ্জ গ্রহণ করেছেন।</p><p>এই প্রতিবেদনে ঝোউয়ের স্বামী বা তাঁর মেয়ে সম্পর্কে কোনো তথ্য দেওয়া হয়নি।</p><p>চীনে নারীদের বেশি বয়সে সন্তান জন্মদানের খবর প্রায়ই দেশটির সামাজিক যোগাযোগমাধ্যমগুলোয় আলোচনার জন্ম দেয়।</p></div></div></div></body></html>"
        },
        {
            "title": "এনসিপির ৩০ প্রার্থীর ২৬ জন উচ্চশিক্ষিত, চল্লিশোর্ধ প্রার্থী মাত্র চারজন | প্রথম আলো",
            "time": "2026-01-24T03:01:48",
            "imgUrl": "https://media.prothomalo.com/prothomalo-bangla%2F2026-01-18%2Fo6p4l112%2FNCP_Final_logo_01.jpg?rect=0%2C23%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এনসিপির প্রার্থীদের মধ্যে ৮ জন পেশা হিসেবে উল্লেখ করেছেন ‘ব্যবসা’। তাঁরা হলেন হাসনাত আবদুল্লাহ, সারজিস আলম, হান্নান মাসউদ, মাহবুব আলম (লক্ষ্মীপুর-১), নাবিলা তাসনিদ, আতাউল্লাহ (ব্রাহ্মণবাড়িয়া-৩), এস এম সাইফ মোস্তাফিজ ও মো. ফাহিম রহমান খান (নেত্রকোনা-২)। আর কুড়িগ্রাম-২ আসনে দলটির প্রার্থী আতিকুর রহমান মোজাহিদ পেশা হিসেবে শিক্ষকতার পাশাপাশি ব্যবসার কথাও উল্লেখ করেছেন।</p><p>চারজন প্রার্থী পেশা হিসেবে উল্লেখ করেছেন ‘পরামর্শক’। তাঁদের মধ্যে আছেন ঢাকা-১১ আসনের প্রার্থী ও দলের আহ্বায়ক নাহিদ ইসলাম। ঢাকা-৮ আসনের প্রার্থী নাসীরুদ্দীন পাটওয়ারী পেশায় ‘বিপণন পরামর্শক’, ময়মনসিংহ-১১ আসনের জাহিদুল ‘ফ্রিল্যান্সার পরামর্শক’ আর রাজবাড়ী-২ আসনের প্রার্থী জামিল হিজাযী পেশায় ‘লেখক, পরামর্শক ও ব্যবসায়ী’।</p><p>হলফনামার তথ্য অনুযায়ী, এনসিপির দুজন প্রার্থী পেশায় সাংবাদিক। তাঁরা হলেন বান্দরবান আসনের প্রার্থী আবু সাঈদ মো. সুজাউদ্দিন এবং চট্টগ্রাম-৮ আসনের মো. জোবাইরুল হাসান। ঢাকা-১৮ আসনের প্রার্থী আরিফুল ইসলাম আদীবের পেশা ‘ফ্রিল্যান্স সাংবাদিকতা ও ব্যবসা’।</p><p>এর বাইরে এনসিপির প্রার্থীদের মধ্যে পেশা হিসেবে একজন উল্লেখ করেছেন ‘উন্নয়নকর্মী’। আরেকজন হলফনামায় পেশার ঘরে লিখেছেন ‘কৃষি’। একজন লিখেছেন ‘ব্যাংকিং’।</p><p>এ ছাড়া এনসিপির প্রার্থীদের মধ্যে একজন চিকিৎসক, একজন লেখক, দুজন আইনজীবী, দুজন শিক্ষক, একজন শিক্ষক ও গবেষক, একজন অবসরপ্রাপ্ত অধ্যাপক, আরেকজন পেশা হিসেবে উল্লেখ করেছেন ‘চাকরি’।</p></div></div></div></body></html>"
        },
        {
            "title": "সকালেই পড়ুন আলোচিত ৫ খবর | প্রথম আলো",
            "time": "2026-01-24T02:37:20",
            "imgUrl": "https://media.prothomalo.com/prothomalo-bangla%2F2023-11%2F96ef562e-2cfa-4151-b57a-ce77cdb446ff%2FWhatsApp_Image_2023_02_27_at_08_34_41.jpeg?rect=0%2C106%2C1423%2C747&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শুভ সকাল। আজ ২৪ জানুয়ারি, শনিবার। গতকাল শুক্রবার ছুটির দিনে প্রথম আলোর অনেক আলোচিত সংবাদ হয়তো আপনার চোখ এড়িয়ে গেছে। তাই আজ দিনের শুরুতেই পড়তে পারেন দেশ-বিদেশের আলোচিত পাঁচ খবর ও বিশ্লেষণ।</p></div></div></div></body></html>"
        },
        {
            "title": "২০২৬ বিপিএলে ব্যাটে-বলে সেরা কারা | প্রথম আলো",
            "time": "2026-01-24T02:30:00",
            "imgUrl": "https://media.prothomalo.com/prothomalo-bangla%2F2026-01-23%2F6ja51iga%2FTrophy4.jpg?rect=0%2C0%2C5472%2C2873&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শেষ হয়ে গেল বাংলাদেশ প্রিমিয়ার লিগের দ্বাদশ আসর। ২০২৬ বিপিএলের ফাইনালে চট্টগ্রাম রয়্যালসকে হারিয়ে চ্যাম্পিয়ন হয়েছে রাজশাহী ওয়ারিয়র্স। এবারের বিপিএলে বলার মতো পারফর্ম করেছেন অনেকেই। ব্যাট হাতে আলো ছড়িয়েছেন পারভেজ হোসেন, তানজিদ হাসান, তাওহিদ হৃদয়রা। বোলিংয়ে ভালো করেছেন শরীফুল ইসলাম, রিপন মণ্ডল, নাসুম আহমেদ, বিনুরা ফার্নান্ডোরা। শরীফুল তো বিপিএলে <a target=\"_blank\" href=\"https://www.prothomalo.com/sports/cricket/51254r2kid\">এক মৌসুমে সবচেয়ে বেশি উইকেট </a>নেওয়ার রেকর্ডই গড়েছেন।</p><p> ব্যাটিং ও বোলিংয়ে শীর্ষ পাঁচে বাংলাদেশের খেলোয়াড়দেরই আধিপত্য। দুই বিভাগেই মাত্র একজন করে বিদেশি খেলোয়াড় স্থান পেয়েছেন। </p></div></div></div></body></html>"
        },
        {
            "title": "টি-রেক্স ডাইনোসরের নতুন রহস্য উন্মোচন | প্রথম আলো",
            "time": "2026-01-24T02:30:00",
            "imgUrl": "https://media.prothomalo.com/prothomalo-bangla%2F2026-01-23%2Fgj2s393g%2Fdinosaur.reuters.png?rect=0%2C36%2C513%2C269&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গবেষণায় দেখা গেছে, প্রাচীনতম টি–রেক্স সম্ভবত ৪০ বছরের বেশি সময় বেঁচে থাকত। তারা একটি দীর্ঘ কৈশোর উপভোগ করত এবং মধ্যবয়স পর্যন্ত বড় ও শক্তিশালী হতে থাকত। এই আবিষ্কারের আগে বিশেষজ্ঞরা বিশ্বাস করতেন, টি–রেক্স ২৫ বছর বয়সের মধ্যেই বেড়ে ওঠা থামিয়ে দেয়। হাড়ের গ্রোথ রিং বা বৃদ্ধি বলয় গণনার পুরোনো পদ্ধতির ওপর ভিত্তি করে ওই ধারণা তৈরি হয়েছিল। নতুন গবেষণায় বিজ্ঞানীরা এই ডাইনোসরের পায়ের হাড়ের জীবাশ্ম কেটে বিশেষ আলোয় পর্যবেক্ষণ করেছেন। গাছের বর্ষবলয়ের মতো হাড়ের ভেতরে লুকিয়ে থাকা এই রিং প্রতিবছর বৃদ্ধির হার কমে যাওয়া রেকর্ড করে রাখে।</p></div></div></div></body></html>"
        },
        {
            "title": "২০২৬ সালে এসেও কেন চাকরির বাজারে সফলতার মূলে এমবিএ ডিগ্রি | প্রথম আলো",
            "time": "2026-01-24T02:25:52",
            "imgUrl": "https://media.prothomalo.com/prothomalo-bangla%2F2026-01-19%2F6yv74cwg%2F280.JPG?rect=0%2C95%2C6001%2C3151&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>৩. দক্ষতা উন্নয়ন—</strong></p><p>এমবিএ প্রোগ্রাম শিক্ষার্থীদের টেকনিক্যাল ও সফট স্কিল—উভয়ই উন্নত করতে সহায়তা করে। এর মধ্যে রয়েছে নেতৃত্ব ও সিদ্ধান্ত গ্রহণের ক্ষমতা, যোগাযোগ ও প্রেজেন্টেশন দক্ষতা, সমস্যা সমাধান ও বিশ্লেষণী চিন্তা, দল ব্যবস্থাপনা এবং কৌশলগত পরিকল্পনা—যা দীর্ঘমেয়াদি ক্যারিয়ার উন্নয়নে অপরিহার্য।</p><p><strong>৪. বিশেষায়ণের সুযোগ—</strong></p><p>বর্তমান এমবিএ প্রোগ্রামগুলোতে বিভিন্ন বিশেষায়ণের সুযোগ রয়েছে, যেমন—মার্কেটিং, ফাইন্যান্স, হিউম্যান রিসোর্স ম্যানেজমেন্ট, অপারেশনস, ইন্টারন্যাশনাল বিজনেস, ডিজিটাল মার্কেটিং ও বিজনেস অ্যানালিটিকস। শিক্ষার্থীরা নিজেদের আগ্রহ ও লক্ষ্য অনুযায়ী বিশেষায়ণ বেছে নিতে পারেন।</p></div></div></div></body></html>"
        },
        {
            "title": "বিভিন্ন সরকারি ব্যাংক/আর্থিক প্রতিষ্ঠানে নিয়োগ, পদ ৪৭ | প্রথম আলো",
            "time": "2026-01-24T02:22:39",
            "imgUrl": "https://media.prothomalo.com/prothomalo-bangla%2F2021-10%2F26f69b88-efcb-48ab-b290-be9447723941%2FUntitled_3.png?rect=0%2C0%2C462%2C243&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২. পদের নাম: সাব-অ্যাসিস্ট্যান্ট ইঞ্জিনিয়ার (ইলেকট্রিক্যাল)</p><p>মোট পদসংখ্যা: ০১</p><p>সংশ্লিষ্ট ব্যাংক/ আর্থিক প্রতিষ্ঠান ও পদসংখ্যা: সোনালী ব্যাংক পিএলসি-০১</p><p>বেতন স্কেল: ১৬,০০০-৩৮,৬৪০ টাকা (গ্রেড-১০)</p><p>৩. পদের নাম: সাব-অ্যাসিস্ট্যান্ট ইঞ্জিনিয়ার (মেকানিক্যাল)</p><p>মোট পদসংখ্যা: ০১</p><p>সংশ্লিষ্ট ব্যাংক/ আর্থিক প্রতিষ্ঠান ও পদসংখ্যা: সোনালী ব্যাংক–০১</p><p>বেতন স্কেল: ১৬,০০০-৩৮,৬৪০ টাকা (গ্রেড-১০)</p><p>৪. পদের নাম: সাব-অ্যাসিস্ট্যান্ট ইঞ্জিনিয়ার (সিভিল)/উপসহকারী প্রকৌশলী (সিভিল)</p><p>মোট পদসংখ্যা: ০৪</p><p>সংশ্লিষ্ট ব্যাংক/ আর্থিক প্রতিষ্ঠান ও পদসংখ্যা: সোনালী ব্যাংক–০২, বাংলাদেশ হাউস বিল্ডিং ফিন্যান্স করপোরেশন-০২</p><p>বেতন স্কেল: ১৬,০০০-৩৮,৬৪০ টাকা (গ্রেড-১০)</p><p>৫. পদের নাম: সিনিয়র অফিসার (আইন)/আইন অফিসার/সিনিয়র অফিসার (ল)</p><p>মোট পদসংখ্যা: ১৫</p><p>সংশ্লিষ্ট ব্যাংক/ আর্থিক প্রতিষ্ঠান ও পদসংখ্যা: অগ্রণী ব্যাংক পিএলসি-১৩, বেসিক ব্যাংক পিএলসি-০১, বাংলাদেশ হাউস বিল্ডিং ফিন্যান্স করপোরেশন-০১</p><p>বেতন স্কেল: ২২,০০০-৫৩,০৬০ টাকা (গ্রেড-৯)</p></div></div></div></body></html>"
        },
        {
            "title": "সরকারকে কার্যকর পদক্ষেপ গ্রহণ করতে হবে | প্রথম আলো",
            "time": "2026-01-24T02:22:34",
            "imgUrl": "https://media.prothomalo.com/prothomalo-bangla%2F2020-10%2F34a1ca18-987b-4031-87a1-629ccd32714a%2Feditorial.png?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আগামী ১২ ফেব্রুয়ারি দেশের ত্রয়োদশ জাতীয় সংসদ নির্বাচন ও গণভোট। গণতন্ত্র পুনরুদ্ধারের এই সন্ধিক্ষণে দেশ যখন একটি সুষ্ঠু ও স্বচ্ছ নির্বাচনের অপেক্ষায়, ঠিক তখনই ডিজিটাল পরিসরে ভয়াবহ অপতৎপরতা শুরু হয়েছে। কয়েক মাস ধরে <em>প্রথম আলো</em>সহ দেশের শীর্ষস্থানীয় গণমাধ্যমগুলোর নাম, লোগো এবং নকশা নকল করে একশ্রেণির অসাধু চক্র সামাজিক যোগাযোগমাধ্যমে বিভ্রান্তিকর তথ্য, ভুয়া ফটোকার্ড ও এআইয়ের (কৃত্রিম বুদ্ধিমত্তা) তৈরি করা কনটেন্ট বা আধেয় ছড়িয়ে দিচ্ছে। এই ‘ডিজিটাল জালিয়াতি’ কেবল সংবাদমাধ্যমের ভাবমূর্তির ওপর আঘাত নয়, বরং এটি ভোটারের স্বাধীন সিদ্ধান্ত গ্রহণ ও সুষ্ঠু নির্বাচনী পরিবেশের জন্য এক অশনিসংকেত।</p><p>তথ্যপ্রযুক্তির অগ্রগতি যেখানে মানুষের জীবন সহজ করার কথা ছিল, সেখানে কৃত্রিম বুদ্ধিমত্তা বা এআই এখন অপপ্রচারের সবচেয়ে ধারালো অস্ত্র হয়ে উঠেছে। গবেষণায় দেখা গেছে, গত বছরই গণমাধ্যমকে ঢাল হিসেবে ব্যবহার করে গড়ে প্রতিদিন দুটির বেশি ভুয়া তথ্য ছড়ানো হয়েছে। বিশেষ করে রাজনৈতিক নেতাদের নামে মিথ্যা বক্তব্যসংবলিত ‘ফটোকার্ড’ বা ‘ডিপফেক’ ভিডিও তৈরির মাধ্যমে সাধারণ মানুষকে বিভ্রান্ত করা হচ্ছে। সম্প্রতি বিএনপির মহাসচিব থেকে শুরু করে জামায়াতে ইসলামীর নেতা কিংবা নাগরিক সমাজের প্রতিনিধিদের নিয়ে যে ধরনের রুচিহীন ও মিথ্যা তথ্য ছড়ানো হয়েছে, তা রাজনৈতিক শিষ্টাচারের চরম লঙ্ঘন।</p></div></div></div></body></html>"
        },
        {
            "title": "উচ্ছেদের পর ফের চালু করতে দেওয়া যাবে না | প্রথম আলো",
            "time": "2026-01-24T02:19:37",
            "imgUrl": "https://media.prothomalo.com/prothomalo-bangla%2F2020-10%2F34a1ca18-987b-4031-87a1-629ccd32714a%2Feditorial.png?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>খুলনার পাইকগাছার চাঁদখালী এলাকায় অভিযান চালিয়ে অবৈধ ইটভাটা ও কাঠভিত্তিক কয়লার চুল্লি উচ্ছেদ করেছিল প্রশাসন। অবৈধ ওই স্থাপনাগুলো ছিল প্রাণ ও পরিবেশের জন্য অত্যন্ত ক্ষতিকর। তবে <em>প্রথম আলো</em>র খবরে এসেছে, উচ্ছেদ করা অবৈধ স্থাপনা মেরামত করে সেখানে আবারও শুরু হয়েছে চুল্লির কাজ। ফলে এই ধরনের অভিযানের স্থায়িত্ব ও প্রভাব নিয়ে প্রশ্ন উঠেছে। </p><p>চাঁদখালী অঞ্চলে দীর্ঘদিন ধরে অনুমোদনহীনভাবে কয়লার চুল্লি ও ইটভাটা চলেছে। প্রশাসনের অভিযানে ছিল ইতিবাচক পদক্ষেপ। তবে স্থানীয় মানুষের বক্তব্যে যে বাস্তবতা উঠে এসেছে, তা বেশ উদ্বেগের। শ্রমিকেরা জানেন কাজটি স্বাস্থ্যের জন্য ঝুঁকিপূর্ণ। ধোঁয়া আর ছাইয়ের মধ্যে কাজ করলে শরীর দ্রুত সক্ষমতা হারায়। তবু বিকল্প আয়ের পথ না থাকায় তাঁরা এ কাজেই ফিরে যেতে বাধ্য হন। ভাঙা চুল্লির পাশে দাঁড়িয়ে কেউ কেউ বলছেন, আবার এখানেই কারখানা হবে। এই কথার ভেতর আছে দারিদ্র্য, অনিশ্চয়তা আর রাষ্ট্রীয় ব্যবস্থার সীমাবদ্ধতার স্বীকারোক্তি। </p></div></div></div></body></html>"
        },
        {
            "title": "চীনের হাতে যে ‘অস্ত্র’ তুলে দিয়ে এখন ভুগছে যুক্তরাষ্ট্র | প্রথম আলো",
            "time": "2026-01-24T02:00:00",
            "imgUrl": "https://media.prothomalo.com/prothomalo%2Fimport%2Fmedia%2F2018%2F04%2F03%2Faa8e04357f4f885384fa09361c9ca66e-5ac34f0e4a95e.jpg?rect=0%2C30%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>১৯৯২ সালে চীনের নেতা দেং শিয়াওপিং একটি বড় খনিজ এলাকা দেখতে ইননার মঙ্গোলিয়ার বাওতু শহরে গিয়ে বলেছিলেন, মধ্যপ্রাচ্যের আছে তেল আর চীনের আছে রেয়ার আর্থ। তখন খুব কম মানুষই এই কথার গুরুত্ব বুঝেছিলেন। </p><p>কিন্তু চীনের শাসকগোষ্ঠী এবং কমিউনিস্ট পার্টি বিষয়টি গভীরভাবে নিয়েছিল। দেংয়ের এই ভাবনা এবং যুক্তরাষ্ট্রের ভুল সিদ্ধান্ত মিলেই আজ চীনকে একটি বড় কৌশলগত সুবিধা এনে দিয়েছে।</p><p>রেয়ার আর্থ বলতে আসলে পর্যায় সারণির মাঝখানে থাকা ১৭টি বিশেষ ধাতুকে বোঝানো হয়। এগুলো চোখে দেখা যায় না, কিন্তু আধুনিক প্রযুক্তির ভেতরের শক্ত ভিত্তি এগুলোই। মুঠোফোন, বৈদ্যুতিক গাড়ি, বাতাস থেকে বিদ্যুৎ উৎপাদনের টারবাইন, সামরিক ড্রোন, উন্নত যুদ্ধবিমান ও রাডার ব্যবস্থা সবই এই ধাতুর ওপর নির্ভরশীল। </p><p>রেয়ার আর্থ শব্দের বাংলা দাঁড়ায় বিরল ধাতু। কিন্তু নাম রেয়ার হলেও রেয়ার আর্থ খুব বিরল নয়। তবু রেয়ার বলা হয়, কারণ, এগুলো সাধারণত আলাদা ও বিশুদ্ধ অবস্থায় পাওয়া যায় না। লাভজনকভাবে উত্তোলনের মতো ঘনত্বেও এগুলো প্রকৃতিতে খুব কম থাকে।</p></div></div></div></body></html>"
        },
        {
            "title": "আইসিই সদস্যদের কী প্রশিক্ষণ দেওয়া হয়, যাতে তাঁরা এতটা বেপরোয়া হন | প্রথম আলো",
            "time": "2026-01-24T02:00:00",
            "imgUrl": "https://media.prothomalo.com/prothomalo-bangla%2F2026-01-23%2F60k2nhs3%2Fus-immigration.jpg?rect=0%2C585%2C8256%2C4334&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যুক্তরাষ্ট্রের মিনেসোটা অঙ্গরাজ্যের মিনিয়াপোলিসে মার্কিন ইমিগ্রেশন অ্যান্ড কাস্টমস এনফোর্সমেন্ট (আইসিই যা আইস নামে পরিচিত) এজেন্ট জোনাথন রসের গুলিতে রেনি নিকোল গুড নিহত হন। এ ঘটনার কয়েক সপ্তাহ পর মার্কিন হোমল্যান্ড সিকিউরিটি বিভাগের তথ্য অনুযায়ী, আরেক আইসিই সদস্য এক লাতিনো ব্যক্তির পায়ে গুলি করেন।</p><p>রেনি গুডের হত্যাকাণ্ড এবং পরে এই গুলির ঘটনায় আইসিই কর্মকর্তাদের বিচার করা সম্ভব কি না, তা নিয়ে ব্যাপক প্রশ্নের জন্ম দিয়েছে। কিন্তু মিনেসোটার এসব ঘটনা বিচ্ছিন্ন কোনো উদাহরণ নয়। আইসিইর গুলিবর্ষণের ইতিহাস বলে, কর্মকর্তাদের জবাবদিহির আওতায় আনা প্রায় অসম্ভব।</p><p>আমি এটি জানি, কারণ আমি এই সংস্থার কার্যপদ্ধতি নিয়ে অনুসন্ধান করেছি এবং এমন কিছু নথি পেয়েছি যা থেকে বোঝা যায়, তারা কীভাবে কাজ করে। কীভাবে কর্মকর্তাদের তদন্ত ও মামলা থেকে বাঁচতে তাঁদের প্রশিক্ষণ দেওয়া হয়। ২০২৪ সালে একটি মামলায় সংস্থাটির কাছ থেকে পাওয়া নথির ভিত্তিতে ছয় বছরের গুলিবর্ষণের ঘটনা আমি অনুসন্ধান করেছি।</p></div></div></div></body></html>"
        },
        {
            "title": "আমি চেয়েছি কাজ নিয়েই আলোচনা হোক/ কোন ২১ ডিসেম্বর বিয়ে করব, এখনো সিদ্ধান্ত নিইনি | প্রথম আলো",
            "time": "2026-01-24T02:00:00",
            "imgUrl": "https://media.prothomalo.com/prothomalo-bangla%2F2026-01-23%2F29u3pywz%2Faishakhantahiya1756091648370668786372197434766496202213.webp?rect=0%2C0%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"   \n                  story-element\"><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">আইশা খান</figcaption><figcaption class=\"story-element-image-attribution\">শিল্পী ইনস্টাগ্রাম থেকে</figcaption></p></div></div><div class=\"story-element NTmkv\"><span class=\"inline\"><p><strong>আইশা খান</strong>: পারিশ্রমিককে একটা নিয়মের মধ্যে আনা উচিত। যদি বলা হয়, ৩০ কর্মদিবসের মধ্যে দেব, তাহলে সেটা শিল্পী থেকে প্রোডাকশনের ভাই—সবার জন্যই একই নিয়ম প্রযোজ্য হওয়া উচিত। অনেক সময় প্রোডাকশনের ভাইয়েরা বলে, ‘আপু, অমুক প্রোডাকশন হাউস আমারে রেমুনারেশন দেয় নাই।’ নিয়ম সবার জন্য সমান হওয়া উচিত। আমি শিল্পী, আমার জন্য এক নিয়ম আবার প্রোডাকশনের ভাইদের জন্য আলাদা নিয়ম, সেটা ঠিক নয়। বিষয়টিতে নজর দেওয়ার জন্য ডিরেক্টরস গিল্ড, অ্যাক্টরস ইকুইটির প্রতি অনুরোধ করছি।</p></span></div></div></body></html>"
        },
        {
            "title": "এ সপ্তাহে আর্থিক খাতে সতর্ক থাকতে হবে কাদের | প্রথম আলো",
            "time": "2026-01-24T02:00:00",
            "imgUrl": "https://media.prothomalo.com/prothomalo-bangla%2F2025-06-26%2Fouay8n4w%2FHoroscopeThumbChinmoy-Barua.jpg?rect=0%2C30%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বছরের শুরুতে যে দায়িত্ব, চাপ ও প্রত্যাশা আপনার ওপর এসে পড়েছিল, এ সপ্তাহে তার বাস্তব প্রভাব স্পষ্টভাবে অনুভূত হবে। বিশেষ করে কর্মক্ষেত্রে আপনি যেসব সিদ্ধান্ত নিয়েছিলেন, সেসবের ফলাফল এখন ধীরে ধীরে প্রকাশ পেতে শুরু করবে।</p><p>ঊর্ধ্বতনদের চোখে আপনার নেতৃত্বগুণ ও সমস্যা সমাধানের ক্ষমতা পরীক্ষার মুখে পড়বে। আপনি যদি পরিস্থিতি শান্ত মাথায়, কৌশলগতভাবে সামলাতে পারেন, তাহলে ভবিষ্যতে আপনার অবস্থান আরও দৃঢ় হবে। তবে মনে রাখতে হবে, এ সময় অহংকার বা ‘আমি ঠিক’ মনোভাব সহকর্মীদের সঙ্গে দূরত্ব তৈরি করতে পারে। দলগত কাজের ক্ষেত্রে নমনীয়তা দেখানো আপনার জন্য অত্যন্ত জরুরি।<br></p><p>এ সপ্তাহে আপনার মানসিক অবস্থায় একটি গুরুত্বপূর্ণ পরিবর্তন আসবে। আগের তুলনায় বেশি হিসাবি ও দূরদর্শী হবেন। তাড়াহুড়া করে সিদ্ধান্ত নেওয়ার প্রবণতা কমে যাবে এবং পরিকল্পনার গুরুত্ব নিজেই উপলব্ধি করবেন।</p><p>আর্থিক ক্ষেত্রে আগের সপ্তাহের বিলম্ব, আটকে থাকা টাকা বা অনিশ্চয়তা ধীরে ধীরে পরিষ্কার হতে শুরু করবে। যদিও বড় কোনো আর্থিক সিদ্ধান্ত নেওয়ার আগে পরিস্থিতি ভালোভাবে পর্যবেক্ষণ করা বুদ্ধিমানের কাজ হবে।</p><p>সম্পর্কের ক্ষেত্রে, আগের সপ্তাহে যে দূরত্ব বা মানসিক চাপ তৈরি হয়েছিল, তা খোলামেলা আলোচনার মাধ্যমে মিটিয়ে নেওয়ার সুযোগ আসবে। স্বাস্থ্যগতভাবে ক্লান্তি কিছুটা কমলেও শরীরকে পুরোপুরি বিশ্রাম না দিলে দীর্ঘ মেয়াদে সমস্যা জমে যেতে পারে। ঘুম ও রুটিনে শৃঙ্খলা জরুরি।</p></div></div></div></body></html>"
        },
        {
            "title": "প্রচারের শুরুতেই উত্তাপ, বিএনপি-জামায়াত মুখোমুখি | প্রথম আলো",
            "time": "2026-01-24T01:34:17",
            "imgUrl": "https://media.prothomalo.com/prothomalo-bangla%2F2026-01-24%2Few3cli74%2FCombo.jpg?rect=0%2C65%2C915%2C480&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিপরীতে জামায়াতের দিক থেকে বিএনপির বিরুদ্ধে দলটির নেতাদের অতীত দুর্নীতি, নেতা–কর্মীদের অতীত–সাম্প্রতিক দখল–চাঁদাবাজি এবং তাঁদের ‘নব্য ফ্যাসিবাদ’ হয়ে ওঠার অভিযোগ সামনে আনা হচ্ছে।</p><p>এর সঙ্গে দুই পক্ষ থেকেই একটি বিষয় বিশেষ গুরুত্বসহকারে সামনে আনা হচ্ছে, সেটি হলো ‘বিদেশি আধিপত্য’। বিএনপির দিক থেকে জামায়াতকে লক্ষ্য করে পিন্ডি, অর্থাৎ পাকিস্তান। আর জামায়াতের দিক থেকে বিএনপির বিরুদ্ধে দিল্লির আধিপত্যবাদ চাপানোর চেষ্টা হচ্ছে। সব মিলিয়ে এবার ভোটের মাঠে পরস্পর প্রতিদ্বন্দ্বিতার পাশাপাশি নতুন এক মুখোমুখি লড়াই স্পষ্ট হয়ে উঠেছে। মুক্তিযুদ্ধ, বিদেশি আধিপত্য, ধর্মের ব্যবহার, দুর্নীতি, চাঁদাবাজি ও ‘নব্য ফ্যাসিবাদ’—এই কয়েকটি ইস্যু ঘিরে ভোটের মাঠে শুরু হয়েছে দুই পক্ষের বাগ্‌যুদ্ধ।</p><p>এটাকে দল দুটির ‘রাজনৈতিক বা আদর্শগত অবস্থান’ বলে মন্তব্য করেন রাজনৈতিক বিশ্লেষক ও ঢাকা বিশ্ববিদ্যালয়ের অধ্যাপক মাহবুব উল্লাহ। তিনি প্রথম আলোকে বলেন, নিজেদের মধ্যে ভিন্নতা দেখাতে হলে তো এগুলোকে তারা সামনে আনবেই। এখন উদ্বেগের জায়গাটা হচ্ছে, এগুলোকে কেন্দ্র করে কোনো বড় ধরনের সংঘাত তৈরি হয়ে যায় কি না। সেটা যতক্ষণ পর্যন্ত না হচ্ছে, ততক্ষণ এটাকে স্বাভাবিক হিসেবে ধরে নেওয়া ভালো।</p><p>অধ্যাপক মাহবুব উল্লাহ বলেন, ‘দেশের জন্য সলিউশনটা হচ্ছে নির্বাচনটা হওয়া এবং সেটা শান্তিপূর্ণ ও স্বাভাবিক গতিতে হওয়া। রাজনৈতিক তর্কবিতর্ক, পারস্পরিক সমালোচনা এগুলো থাকবে—এটা যেন মাত্রা ছাড়িয়ে না যায়।’</p></div></div></div></body></html>"
        },
        {
            "title": "প্রথমবার বিগ ব্যাশে গিয়ে কেমন খেললেন রিশাদ | প্রথম আলো",
            "time": "2026-01-24T01:30:00",
            "imgUrl": "https://media.prothomalo.com/prothomalo-bangla%2F2026-01-14%2Fwa7raozq%2F61190970214144957767032272876404213162219265n.jpg?rect=0%2C0%2C2048%2C1075&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শেষ হয়েছে রিশাদ হোসেনের প্রথম বিগ ব্যাশ অভিযান। শেষটা ঠিক তাঁর মনের মতো হয়নি। সিডনি সিক্সার্সের কাছে হেরে ফাইনালের ওঠার সুযোগ হারিয়েছে তাঁর দল হোবার্ট হারিকেনস।</p><p>তবে রিশাদের জন্য বিগ ব্যাশের গল্পটা শুধুই হতাশার নয়। এর ভেতরে আছে তরুণ এক বাংলাদেশি লেগ স্পিনারের সাহস, লড়াই এবং বিশ্ব তারকাদের সঙ্গে বড় মঞ্চে নিজেকে আলাদা করে চেনানোর দৃঢ়তাও।</p><p>শেষ ম্যাচটাই দেখুন না, রিশাদ কিন্তু নিজের কাজটা ঠিকই করেছেন। কাল সিডনি সিক্সার্সের বিপক্ষে ৪ ওভার বোলিং করে ৩৩ রানে নিয়েছেন ২ উইকেট। আউট করেছেন স্টিভেন স্মিথ ও ময়েজেস হেনরিকসের মতো তারকাদের। এরপর ব্যাটিংয়ে নেমেও ৮ বলে ১১ রানের এক ক্যামিও খেলে লড়াই করার চেষ্টা করেছিলেন। কিন্তু সিডনির দেওয়া ১৯৯ রানের লক্ষ্য ছিল পাহাড়সম। শেষ পর্যন্ত হতাশা নিয়েই মাঠ ছাড়তে হয়েছে রিশাদ ও তাঁর দলকে।</p></div></div></div></body></html>"
        }
    ]
}