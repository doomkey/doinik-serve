{
    "source": "প্রথম আলো",
    "articles": [
        {
            "title": "৭৫ বছরের পুরোনো দোকান, জিলাপি কিনতে দুপুর থেকেই ভিড় | প্রথম আলো",
            "time": "2026-02-19T22:30:00",
            "imgUrl": "https://media.prothomalo.com/prothomalo-bangla%2F2026-02-19%2Fm0kcc6we%2FRajshahiDH109220260219IMG2026021915041801.jpg?rect=0%2C0%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দোকানের নেই কোনো নাম, নেই সাইনবোর্ড। তবু রাজশাহীর মানুষ জানে, মচমচে, টসটসে জিলাপি পেতে হলে যেতে হবে বাটার মোড়ে। প্রায় ৭৫ বছর ধরে একই জায়গায় তৈরি হচ্ছে এই জিলাপি। রমজান এলেই উপচে পড়ে ভিড়। এবার রোজার প্রথম দিনেই দেখা গেল ব্যতিক্রম, এখানে দুপুর গড়াতেই ক্রেতাদের ভিড়।</p><p>বৃহস্পতিবার বেলা আড়াইটার দিকে নগরের বাটার মোড়ে গিয়ে দেখা যায়, ছোট্ট দোকানটির সামনে একের পর এক মোটরসাইকেল এসে থামছে। কেউ তিন কেজি, কেউ এক কেজি, আবার কেউ ইচ্ছেমতো পরিমাণে জিলাপি কিনছেন। ভেতরে দুই কারিগর ব্যস্ত হাতে জিলাপি বানাচ্ছেন ও ভাজছেন। চুলা থেকে নামানো গরম জিলাপি মুহূর্তেই প্যাকেটে ভরে চলে যাচ্ছে ক্রেতাদের হাতে। সঙ্গে কেউ নিচ্ছেন নিমকি, কেউ মাঠা।</p></div></div></div></body></html>"
        },
        {
            "title": "গত বছর ৯৩৮ কোটি টাকা মুনাফা রবির, লভ্যাংশ দেবে ৯১৭ কোটি টাকা | প্রথম আলো",
            "time": "2026-02-19T22:30:00",
            "imgUrl": "https://media.prothomalo.com/prothomalo-bangla%2F2025-02-16%2Fnq6pufzg%2F70013a009a5d5444c1e1d33d7a1ec003_5cd033011d8aa.jpg?rect=0%2C30%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত বছরের (২০২৫ সাল) জন্য কোম্পানিটি যে নগদ লভ্যাংশ ঘোষণা করেছে, সেই লভ্যাংশবাবদ কোম্পানিটিকে বিতরণ করতে হবে প্রায় ৯১৭ কোটি টাকা। যার মধ্যে ব্যক্তিশ্রেণির সাধারণ বিনিয়োগকারীরা পাবেন প্রায় ৬৯ কোটি টাকা। কারণ, কোম্পানিটির শেয়ারের সাড়ে ৭ শতাংশের মালিকানা রয়েছে তাঁদের হাতে। কোম্পানির উদ্যোক্তা-পরিচালকেরা পাবেন প্রায় ৮২৫ কোটি টাকা; কারণ, তাঁদের হাতে রয়েছে ৯০ শতাংশ শেয়ার। আর প্রাতিষ্ঠানিক বিনিয়োগকারীরা পাবেন ২৩ কোটি টাকা, তাঁদের হাতে রয়েছে কোম্পানিটির আড়াই শতাংশ শেয়ার।</p><p>এদিকে লভ্যাংশ ঘোষণার দিনে বৃহস্পতিবার রবির শেয়ারের দরপতন হয়েছে। দেশের প্রধান শেয়ারবাজার ঢাকা স্টক এক্সচেঞ্জে (ডিএসই) এদিন কোম্পানিটির প্রতিটি শেয়ারের দাম সোয়া ২ শতাংশ বা ৭০ পয়সা কমে দাঁড়িয়েছে ৩০ টাকা ৮০ পয়সায়। এদিন কোম্পানিটির প্রায় ১০ কোটি টাকার সমমূল্যের শেয়ারের হাতবদল হয়।</p></div></div></div></body></html>"
        },
        {
            "title": "রমজান: দুর্বল বান্দার জন্য আল্লাহর রহমত | প্রথম আলো",
            "time": "2026-02-19T22:30:00",
            "imgUrl": "https://media.prothomalo.com/prothomalo-bangla%2F2026-02-19%2Fa7nvmf0t%2Fpexels-adam-el-masri-17122299-6461439.jpg?rect=0%2C686%2C5004%2C2627&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রিয় রমজান আমাদের সামনে হাজির হয়েছে। রমজান শুধু একটি মাস নয়, এটি আল্লাহ–তাআলার পক্ষ থেকে বান্দার জন্য বিশেষ এক সুযোগ। কেউ এই মাসকে স্বাগত জানায় পরিপূর্ণ প্রস্তুতি নিয়ে, আবার কেউ আসে অসুস্থ শরীর, ক্লান্ত মন আর অপূর্ণ ইচ্ছা নিয়ে।</p><p>কিন্তু রমজানের দরজা সবার জন্যই খোলা—সুস্থ ও অসুস্থ, শক্ত ও দুর্বল, প্রস্তুত ও অপ্রস্তুত সবার জন্য। এই লেখা তাঁদের জন্য, যাঁরা চাইছেন কিন্তু পারছেন না, চেষ্টা করছেন কিন্তু পিছিয়ে পড়ছেন। আবার তাঁদের জন্যও, যাঁরা পারছেন—তাঁরা যেন ভুলে না যান যে আল্লাহ–তাআলা বান্দার শুধু আমল নয়, বরং অন্তর দেখেন।</p></div></div></div></body></html>"
        },
        {
            "title": "নানা পদের মধ্যে আখনি ও পাতলা খিচুড়ির বিক্রি বেশি | প্রথম আলো",
            "time": "2026-02-19T22:00:00",
            "imgUrl": "https://media.prothomalo.com/prothomalo-bangla%2F2026-02-19%2F19e51nyd%2FSylhetDH048620260219Sylhet-Iftar-Pic-9.JPG?rect=0%2C0%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নগরের একাধিক দোকান ঘুরে দেখা যায়, বৃহস্পতিবার দুপুরের পর থেকেই ইফতারির পসরা সাজিয়ে বসেছেন দোকানিরা। প্রতিটি দোকানে অসংখ্য ইফতারি পদের পাশাপাশি আখনি ও পাতলা খিচুড়ি সমানতালে বিক্রি হচ্ছে। কোথাও কোথাও অবশ্য পাতলা খিচুড়ির পাশাপাশি ভুনা খিচুড়িও বিক্রি হচ্ছে।</p><p>এ ছাড়া জিলাপি, ছোলা, পেঁয়াজু, বেগুনি, চিকেন শামি কাবাব, শিন্নি বিফ, চিকেন বারবিকিউ চাপ, পুডিং, ফিরনি, আলু চপ, ডিম চপ, শাকের বড়া, বিফ চাপ, বিফ জালি কাবাব, চিকেন টিক্কা, চিকেন পাকুড়া, চিকেন গ্রিল, চিকেন উইংস, বটি কাবাব, শিক কাবাব, বিরিয়ানি, হালিম, চিকেন শাশলিক, ফ্রাই চিকেন, বিফ নেহারি হালিম, গরুর কালাভুনা, মুরগির রোস্ট, চিকেন কাঠি, গরুর সুতি কাবাব, চিকেন ললিপপসহ নানা পদের ইফতারি দোকানগুলোতে পাওয়া যাচ্ছে।</p></div></div></div></body></html>"
        },
        {
            "title": "প্রধানমন্ত্রীর গবেষণা কর্মকর্তা পদে নিয়োগ পেলেন আবদুস সাত্তার পাটোয়ারী | প্রথম আলো",
            "time": "2026-02-19T21:03:39",
            "imgUrl": "https://media.prothomalo.com/prothomalo-bangla%2F2026-02-19%2Fjwtudpo6%2FCapture.PNG?rect=0%2C45%2C889%2C467&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আবদুস সাত্তার পাটোয়ারী জাতীয়তাবাদী ছাত্রদলের সাবেক দপ্তর সম্পাদক। প্রজ্ঞাপনে বলা হয়েছে, ‘মো. আবদুস সাত্তার পাটোয়ারীকে অন্য যেকোনো পেশা, ব্যবসা কিংবা সরকারি, আধা সরকারি, বেসরকারি প্রতিষ্ঠান/সংগঠনের সঙ্গে কর্ম-সম্পর্ক পরিত্যাগের শর্তে মাননীয় প্রধানমন্ত্রীর গবেষণা কর্মকর্তা পদে গ্রেড-৯ বেতন স্কেলের সর্বশেষ ধাপের বেতনে যোগদানের তারিখ থেকে মাননীয় প্রধানমন্ত্রীর মেয়াদকাল অথবা তাঁর সন্তুষ্টি সাপেক্ষে (যেটি আগে ঘটে) চুক্তিভিত্তিক নিয়োগ প্রদান করা হলো।’</p></div></div></div></body></html>"
        },
        {
            "title": "বদলে গেল জীবনযাত্রার ছন্দ | প্রথম আলো",
            "time": "2026-02-19T20:22:39",
            "imgUrl": "https://media.prothomalo.com/prothomalo-bangla%2F2026-02-19%2Fq6h8tp1h%2FCapture.PNG?rect=0%2C67%2C978%2C513&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বরাবরের মতোই গতকালও দিনের মধ্যভাগ থেকে বদলে যাতে থাকে দৃশ্যপট। খাবারের দোকানগুলোর সামনে, পাড়া-মহল্লার মোড়ে, ফুটপাতে বসে যায় ইফতারির পসরা। এই পসরায় মুড়ি, ছোলা, পেঁয়াজু, বেগুনি, জিলাপি, ঘুগনি—এসবের একচেটিয়া আধিপত্য। এর সঙ্গে আছে খেজুর, সালাদসহ মাংস, মিষ্টির হরেক রকম পদ, ফলফলাদি প্রভৃতি। এবার আবহাওয়া একটু চড়া বলে রোজা খোলার পর তৃষ্ণা নিবারণের জন্য শরবতের গ্লাসে চুমুক দিতে অধিকতর আগ্রহী ছিলেন রোজাদারেরা।</p><p>বেলা গড়ানোর পর থেকেই ইফতারির পসরাগুলোর সামনে ক্রেতাদের সমাগম ঘটতে থাকে। আবার ফিরে আসে কেনাকাটার ব্যস্ততার সেই চেনা দৃশ্য। বিকেলের পর থেকেই রাজধানীতে রোজাদারেরা চেষ্টা করেন হাতের কাজ শেষ করে ঘরে ফিরে প্রিয়জনকে নিয়ে একত্রে ইফতার করতে। এ কারণে বেলা গড়ানোর পর থেকে গণপরিবহন ও মেট্রোরেলের স্টেশনগুলোতে অপেক্ষমাণ যাত্রীদের ভিড় বাড়তে থাকে।</p></div></div></div></body></html>"
        },
        {
            "title": "পরিবহনে চাঁদাবাজিকে ‘সমঝোতা’ বলে মন্ত্রী কি বৈধতা দিলেন | প্রথম আলো",
            "time": "2026-02-19T19:43:01",
            "imgUrl": "https://media.prothomalo.com/prothomalo-bangla%2F2026-02-19%2Fx1s4da4f%2FRobiul-Minister01.jpeg?rect=0%2C218%2C2015%2C1058&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গতকালের সংবাদ সম্মেলনে সরকারের অগ্রাধিকার সম্পর্কে বলতে গিয়ে শেখ রবিউল আলম বলেন, নতুন সরকার রাষ্ট্র ব্যবস্থাপনাকে জনবান্ধব, স্বচ্ছ ও জবাবদিহিমূলক করতে কাজ শুরু করেছে। রেল সম্প্রসারণ, সড়কে শৃঙ্খলা ফিরিয়ে আনা, খাল পুনঃখনন ও সমন্বিত পরিবহন ব্যবস্থাপনা—এসব খাতে অগ্রাধিকার ভিত্তিতে ১৮০ দিনের কর্মপরিকল্পনা নেওয়া হবে।</p><p>ঢাকার প্রধান সড়কে ব্যাটারিচালিত অটোরিকশার অবাধ চলাচল ও যানজট সৃষ্টির বিষয়টি নিয়ন্ত্রণে আনার কথা জানিয়ে সড়ক পরিবহনমন্ত্রী বলেন, অটোরিকশা পুরোপুরি বন্ধ করা সম্ভব কি না, নাকি নিয়ন্ত্রণের মধ্যে এনে পর্যায়ক্রমে ব্যবস্থা নেওয়া হবে—সে বিষয়ে সিটি করপোরেশন, ট্রাফিক বিভাগ ও স্বরাষ্ট্র মন্ত্রণালয়ের সমন্বয়ে দ্রুত কর্মপরিকল্পনা নেওয়া হবে।</p><p>রেল খাত সম্পর্কে মন্ত্রী বলেন, প্রধানমন্ত্রী তারেক রহমান রেল খাতে বিশেষ গুরুত্ব দিয়েছেন। দেশের ভেতরেই ইঞ্জিন ও বগি তৈরি করা সম্ভব কি না, তা খতিয়ে দেখার নির্দেশ দিয়েছেন।</p><p>ভারত-বাংলাদেশ রেল যোগাযোগ আবার চালুর বিষয়ে পরীক্ষা-নিরীক্ষা চলছে উল্লেখ করে মন্ত্রী বলেন, দেশের স্বার্থ বিবেচনায় ১৫ দিনের মধ্যে সিদ্ধান্ত আসতে পারে।<br>আসন্ন ঈদে ঘরমুখী যাত্রীদের ভোগান্তি কমাতে আগের সফল মডেল অনুসরণ করা হবে জানিয়ে মন্ত্রী বলেন, অতিরিক্ত কিছু পদক্ষেপ যুক্ত করার বিষয়ে তিন থেকে চার দিনের মধ্যে সিদ্ধান্ত নেওয়া হবে।</p></div></div></div></body></html>"
        }
    ]
}