{
    "source": "প্রথম আলো",
    "articles": [
        {
            "title": "ব্যবসায়ীকে বুকসমান বালুতে পুতে চাঁদাবাজি, নওয়াপাড়ার সেই বিএনপি নেতা কারাগারে | প্রথম আলো",
            "time": "2025-08-15T14:14:14",
            "imgUrl": "https://media.prothomalo.com/prothomalo-bangla%2F2025-08-14%2Fk8umph5s%2FJessoreDH055220250814IMG-20250814-WA0043.jpg?rect=54%2C0%2C891%2C468&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গ্রেপ্তারের পর আসাদুজ্জামানকে সঙ্গে নিয়ে তাঁর মালিকানাধীন নওয়াপাড়া ইকোপার্ক, বাড়ি ও ব্যক্তিগত কার্যালয়ে অভিযান চালায় যৌথ বাহিনী। সকাল থেকে বিকেল পর্যন্ত চলে এ অভিযান। অভিযানে চাপাতি, ছুরি, হাঁসুয়া, বিভিন্ন ব্যাংকের চেক বই ও সিসিটিভি ক্যামেরার হার্ডডিস্ক জব্দ করা হয়। আজ অস্ত্র আইনের একটি মামলা ও স্থানীয় ব্যবসায়ী শাহনেওয়াজ কবীরের স্ত্রীর করা চাঁদাবাজির মামলায় গ্রেপ্তার দেখিয়ে তাঁকে আদালতে পাঠায় অভয়নগর থানা-পুলিশ।</p><p>অভয়নগর থানার ভারপ্রাপ্ত কর্মকর্তা (ওসি) আব্দুল আলিম প্রথম আলোকে বলেন, বৃহস্পতিবার আটক করা হলেও আসাদুজ্জামানকে নিয়ে দিনভর বিভিন্ন স্থানে অভিযানে যায় যৌথ বাহিনী। যেহেতু রাত হয়ে যায়, তাই আজ তাঁকে আদালতে সোপর্দ করা হয়। চাঁদাবাজি ও অস্ত্র মামলায় বিচারক তাঁকে কারাগারে পাঠানোর নির্দেশ দেন।</p></div></div></div></body></html>"
        },
        {
            "title": "প্রিমিয়ার লিগে সবচেয়ে বেশি গোল হয়েছে কোন স্টেডিয়ামে | প্রথম আলো",
            "time": "2025-08-15T14:08:20",
            "imgUrl": "https://media.prothomalo.com/prothomalo-bangla%2F2025-08-09%2F6p22pfbn%2FWhatsApp-Image-2025-08-09-at-3.03.45-PM.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F599lv4ex%2FCashout-free-Sports-Lifestyle.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফুটবল স্টেডিয়ামগুলোর একেকটি দর্শক কিংবা সমর্থকদের কাছে স্মৃতিময় এবং অসংখ্য গল্পের জায়গা। তবে মাঠের স্মৃতিগুলোর মধ্যে গোলের স্মৃতিই সবার মনে থাকে বেশি। প্রিমিয়ার লিগে সবচেয়ে বেশি গোল দেখা গেছে লিভারপুলের মাঠ অ্যানফিল্ডে। ট্রান্সফারমার্কেটের হিসাবে, প্রিমিয়ার লিগে গোলসংখ্যায় অ্যানফিল্ডসহ যে ১০টি স্টেডিয়াম শীর্ষে, সেগুলোর কথা জেনে নেওয়া যাক।</p></div></div></div></body></html>"
        },
        {
            "title": "ভারতকে দূরে ঠেলে এশিয়ায় কি নীতি বদল করতে যাচ্ছে যুক্তরাষ্ট্র | প্রথম আলো",
            "time": "2025-08-15T14:04:37",
            "imgUrl": "https://media.prothomalo.com/prothomalo-bangla%2F2025-02-14%2Fbpozmuc8%2FTrump-Modi-talks.jpg?rect=0%2C0%2C4482%2C2353&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>আরআইসি জোট কি কার্যকর হবে</strong></p><p>কুগেলম্যানের মতে, আরআইসি জোট শেষ পর্যন্ত একটা প্রতীকী জোট হিসেবে থেকে যাবে।</p><p>আরআইসি জোটকে ত্রিভুজ হিসেবে উল্লেখ করে কুগেলম্যান বলেন, ত্রিভুজের একটি অংশ একেবারেই ছোট ও ভঙ্গুর: তা হলো ভারত-চীন সম্পর্ক।</p><p>এই বিশেষজ্ঞ মনে করেন, সাম্প্রতিক মাসগুলোতে উত্তেজনা কিছুটা কমলেও ভারত ও চীন এখনো কৌশলগত প্রতিদ্বন্দ্বী থেকে গেছে। কারণ, হিমালয় সীমান্তে চার বছর ধরে পাল্টাপাল্টি উত্তেজনার পর তারা শেষ পর্যন্ত গত বছর সেনা প্রত্যাহারে সম্মত হয়। মোদি ও চীনা প্রেসিডেন্ট সি চিন পিং কাজানে বৈঠক করেন। তবে তাদের দীর্ঘদিনের সীমান্তবিরোধ এখনো মেটেনি। এ ছাড়া এশিয়ার এই দুই শক্তিধর দেশের মধ্যে পারস্পরিক বিশ্বাস এখনো কম।</p><p>কার্নেগি এনডোমেন্টের বিশেষজ্ঞ বৈষ্ণবও এ ব্যাপারে একমত।</p><p>বৈষ্ণব বলেন, ‘কিছু সুযোগসন্ধানী সময় ও ক্ষেত্রে দেশগুলোর স্বার্থ মিলতে পারে। কিন্তু আমি মনে করি, প্রতিরক্ষা ও জ্বালানি খাতের বাইরে রাশিয়ার কাছে ভারতকে দেওয়ার মতো বিশেষ কিছু নেই। চীনের সঙ্গে (ভারতের) অর্থনৈতিক সম্পর্কের ক্ষেত্রে কিছু উন্নতি দেখা গেলেও বড় ধরনের নিরাপত্তা ও ভূরাজনৈতিক বিরোধ সমাধানের পথ খুঁজে পাওয়াটা কঠিন।’</p><p>অবসরপ্রাপ্ত কূটনীতিক জন দানিলোভিচ একসময় মার্কিন পররাষ্ট্র দপ্তরে কাজ করেছেন। তাঁর মতে, ভারত-যুক্তরাষ্ট্র অংশীদারত্ব পুরোপুরি ভেঙে পড়াটা দুই দেশের কারোর জন্যই লাভজনক হবে না। তিনি আরও বলেন, অন্যান্য ক্ষেত্রে পারস্পরিক সহযোগিতা চলতে থাকবে। হয়তো সাম্প্রতিক বছরগুলোর তুলনায় খোলাখুলিভাবে উৎসাহ-উদ্দীপনা কম দেখা যাবে।</p><p>ইন্টারন্যাশনাল ক্রাইসিস গ্রুপের বিশেষজ্ঞ দোন্থি মনে করেন, ভারত ও যুক্তরাষ্ট্র যদি তাদের সম্পর্কের অবনতি ঠেকানোর মতো সমঝোতায় পৌঁছাতে পারে, তাহলে তা দুই দেশের জন্যই লাভজনক হবে।</p><p>তবে দোন্থির মতে, এ ক্ষেত্রে উষ্ণতা ও বন্ধুত্ব থাকবে না এবং তা কিছু সময় ধরে দৃশ্যমান হবে।</p></div></div></div></body></html>"
        },
        {
            "title": "শেখ মুজিব যেভাবে ‘দ্বিতীয়বার’ খুন হলেন | প্রথম আলো",
            "time": "2025-08-15T14:02:49",
            "imgUrl": "https://media.prothomalo.com/prothomalo-bangla%2F2025-08-15%2Ft7mgyfve%2FMotamot.jpg?rect=0%2C228%2C1750%2C919&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আমরা কথা বলছি ১৫ আগস্ট নিয়ে। আজ কারও চোখে ‘বঙ্গবন্ধুর শাহাদাতবার্ষিকী’, কারও কাছে ‘নাজাত দিবস’। দিনটির সঙ্গে জড়িয়ে আছেন শেখ মুজিবুর রহমান। </p><p>এ দেশে একটা রাজনৈতিক ও বুদ্ধিবৃত্তিক গৃহযুদ্ধ চলছে ষাটের দশক থেকেই। একদল মনে করেন, ‘শেখ মুজিব না জন্মালে বাংলাদেশ হতো না’। আরেক দল মনে করেন, মুজিব হচ্ছেন ‘জাতীয় বিশ্বাসঘাতক’। </p><p>এক দল মুজিবের মাজার গড়ে তাঁর বন্দনায় ব্যস্ত। অন্য দলটি তাঁর বাড়ি-ভাস্কর্য ভাঙেন। তাঁরা একে অপরের ধ্বংস চান। দুই দলেই আছেন বাঘা বাঘা বুদ্ধিজীবী। বিপরীত মেরুর এই চিন্তার মধ্যে একটা নিষ্পত্তির সম্ভাবনা অকল্পনীয়। </p><p>পাকিস্তান পিপলস পার্টির নেতা জুলফিকার আলী ভুট্টোকে আওয়ামী লীগের নেতা তাজউদ্দীন আহমদ মনে করতেন বাঙালির ‘পয়লা নম্বর শত্রু’ আর পাকিস্তানের প্রেসিডেন্ট ইয়াহিয়া খানকে মনে করতেন ‘দুই নম্বর শত্রু’। অনুগতরা তো সব সময় সুন্দর সুন্দর কথা বলেন, প্রশস্তিগাথা লেখেন। </p><p>কেউ কেউ বলেন, একটি লোক কেমন তা জানতে হলে তার শত্রু কী বলে, সেটি জানা দরকার। শত্রুর চোখে কেমন ছিলেন মুজিব? তাঁর সম্পর্কে এই দুই ‘শত্রু’ কী বলেছেন, তা উল্লেখ করছি। </p></div></div></div></body></html>"
        },
        {
            "title": "ভিডিওতে দেখা যাচ্ছে খুনিদের, তবু ধরছে না পুলিশ-ক্ষোভ রূপলালের স্ত্রীর | প্রথম আলো",
            "time": "2025-08-15T14:02:06",
            "imgUrl": "https://media.prothomalo.com/prothomalo-bangla%2F2025-08-15%2Fsuon29al%2FRangpurruplalwife.jpg?rect=0%2C0%2C992%2C521&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রকাশ্যে জনসমক্ষে পিটিয়ে হত্যার এক সপ্তাহ হয়ে গেলেও চিহ্নিতদের গ্রেপ্তারে পুলিশের কোনো দৃশ্যমান পদক্ষেপ না থাকায় ক্ষোভ ও হতাশা প্রকাশ করেছেন নিহতের পরিবারের সদস্যরা। ভারতী রানী বলেন, ঘটনাস্থলের ভিডিও ফুটেজে স্পষ্টভাবে হত্যাকারীদের দেখা যাচ্ছে, তাঁদের নাম-পরিচয়ও সবার জানা। তিনি চান আসল অপরাধীদের গ্রেপ্তার ও বিচার, তবে নিরপরাধ কেউ যেন হয়রানির শিকার না হন।</p><p>কয়েকজন প্রত্যক্ষদর্শীর ভাষ্য, ঘটনার দেড় কিলোমিটারের মধ্যে থাকা বুড়িরহাট, পাইকারপাড়া, বালাপুর ও রহিমাপুর গ্রামের প্রায় ২০-২৫ জন মারধরে অংশ নিয়েছিলেন। সামাজিক যোগাযোগমাধ্যমে ছড়িয়ে পড়া ভিডিওতেও তাঁদের স্পষ্ট দেখা যাচ্ছে। অথচ মামলায় আসামি করা হয়েছে ৭০০ জনকে।</p><p>রূপলালের ছেলে জয় দাস বলেন, ‘আসামি কতজন করেছে, জানি না। কিন্তু ভিডিওতে যাদের দেখা যাচ্ছে, তাদের তো ধরা উচিত। চারজনকে ধরে বসে আছে। বাকিদের কেন ধরা হচ্ছে না? কোনো পদক্ষেপ নিচ্ছে না তারা। তাহলে আমরা বিচার পাব কি পাব না?’</p></div></div></div></body></html>"
        },
        {
            "title": "উদ্ভাবনী প্রযুক্তি এগিয়ে রেখেছে ডাচ্​-বাংলাকে | প্রথম আলো",
            "time": "2025-08-15T14:00:00",
            "imgUrl": "https://media.prothomalo.com/prothomalo-bangla%2F2025-08-13%2Fkp1hvhsn%2FDBB.jpg?rect=0%2C36%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দেশীয় ব্যাংকগুলোর মধ্যে ডাচ্​–বাংলা ব্যাংক প্রযুক্তি খাতে সবচেয়ে বেশি বিনিয়োগ করেছে। এই বিনিয়োগের লক্ষ্য ছিল তাৎক্ষণিক মুনাফা অর্জন নয়; বরং টেকসই ব্যাংকিং ব্যবস্থার ভিত তৈরি করা। দীর্ঘমেয়াদি এই পরিকল্পনা ব্যাংকটির সাফল্যে অভূতপূর্ব অবদান রেখেছে। শুধু প্রযুক্তিগত বিনিয়োগ নয়, ব্যাংকটি সুশাসনের চর্চা ও সেবার সর্বোত্তম মান বজায় রাখতেও নিরলস চেষ্টা চালিয়ে যাচ্ছে। টেকসই অর্থায়নকে গুরুত্ব দিয়ে ব্যাংকটি প্রযুক্তির পাশাপাশি উপশাখা ও এজেন্টদের মাধ্যমেও প্রত্যন্ত অঞ্চলে সেবা পৌঁছে দিচ্ছে, যা আর্থিক অন্তর্ভুক্তির পরিসরকে আরও প্রসারিত করেছে। এসব সম্মিলিত এসব উদ্যোগের ফলে ব্যাংকটি বাংলাদেশ ব্যাংকের করা টেকসই ব্যাংকের তালিকায় নিজেদের অবস্থানকে আরও সুদৃঢ় করেছে।</p><p>১৯৯৬ সালে দেশি–বিদেশি যৌথ উদ্যোগে যাত্রা শুরু করা ডাচ্​–বাংলা ব্যাংক বাংলাদেশের ব্যাংকিং খাতে এরই মধ্যে একাধিক মাইলফলক স্থাপন করেছে। ২০০৩ সালে দেশের প্রথম ব্যাংক হিসেবে অনলাইন ব্যাংকিং সেবা চালুর মাধ্যমে তারা এক নতুন দিগন্তের সূচনা করে। এরপর এটিএম বুথকে দেশের প্রত্যন্ত অঞ্চলে ছড়িয়ে দিয়ে সাধারণ মানুষের কাছে ব্যাংকিং সেবা সহজলভ্য করেছে। ২০১১ সালে চালু হওয়া মোবাইল আর্থিক সেবা, যা এখন ‘রকেট’ নামে পরিচিত। এটি দেশের আর্থিক লেনদেনের ধারাকে সম্পূর্ণ পরিবর্তন করে দেয়। রকেটের সাফল্যের পর এজেন্ট ব্যাংকিং সেবায়ও ব্যাংকটি উল্লেখযোগ্য সাফল্য দেখায়, যা ব্যাংকিং লেনদেনকে আরও সহজ ও সুবিধাজনক করেছে।</p></div></div></div></body></html>"
        },
        {
            "title": "ইউক্রেন নিয়ে চুক্তি করতে প্রস্তুত পুতিন | প্রথম আলো",
            "time": "2025-08-15T13:44:59",
            "imgUrl": "https://media.prothomalo.com/prothomalo-bangla%2F2025-08-13%2Fvqjtt7zi%2FTrump-putin.jpg?rect=0%2C29%2C1480%2C777&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যুক্তরাষ্ট্রের প্রেসিডেন্ট ডোনাল্ড ট্রাম্প বলেন, তিনি বিশ্বাস করেন রাশিয়ার প্রেসিডেন্ট ভ্লাদিমির পুতিন ইউক্রেন যুদ্ধ নিয়ে একটি চুক্তি করতে প্রস্তুত রয়েছেন। স্থানীয় সময় আজ শুক্রবার যুক্তরাষ্ট্রের আলাস্কায় দুই নেতার বৈঠকের আগে ট্রাম্প হোয়াইট হাউসে সাংবাদিকদের এ কথা বলেন।</p><p>আলাস্কার বৈঠক সফল হওয়ার ৭৫ ভাগ সম্ভাবনা রয়েছে বলেও ইঙ্গিত দিয়েছেন ট্রাম্প। রাশিয়ার ওপর নতুন করে কঠোর অর্থনৈতিক নিষেধাজ্ঞার হুমকি যুদ্ধ বন্ধে পুতিনকে আরও আগ্রহী করে তুলে থাকতে পারে বলেও মনে করছেন তিনি।</p><p>ট্রাম্প জোর দিয়ে বলেন, আজকের বৈঠকে পুতিনকে তিনি তাঁর ওপর প্রভাব বিস্তার করতে দেবেন না। ট্রাম্প সাংবাদিকদের বলেন, ‘আমি প্রেসিডেন্ট; আর তিনি আমার সঙ্গে সময়ক্ষেপণ করতে যাচ্ছেন না।’</p><p>ট্রাম্প বলেন, ‘আমি প্রথম দুই মিনিট, তিন মিনিট, চার মিনিট বা পাঁচ মিনিটের মধ্যেই বুঝে যাব... আমাদের মধ্যে একটি ভালো বৈঠক হবে, নাকি একটি খারাপ বৈঠক হবে।’ তিনি বলেন, ‘যদি এটি একটি খারাপ বৈঠক হয়, তবে এটি খুব তাড়াতাড়ি শেষ হয়ে যাবে। আর যদি এটি একটি ভালো বৈঠক হয়, তবে আমরা খুবই নিকট ভবিষ্যতে শান্তি অর্জন করতে যাচ্ছি।’</p></div></div></div></body></html>"
        },
        {
            "title": "গণতন্ত্রের গভীর অসুখ! | প্রথম আলো",
            "time": "2025-08-15T13:43:27",
            "imgUrl": "https://media.prothomalo.com/prothomalo%2Fimport%2Fmedia%2F2014%2F05%2F08%2Fd48550bf1cc2b59a03b25ddea2fbfe5e-pg-3.jpg?rect=0%2C23%2C1000%2C525&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ব্যক্তিপূজার রাজনীতি এদেশীয় গণতন্ত্রের এক গভীরতর অসুখ। রবীন্দ্রনাথ ঠাকুর তাঁর ‘প্রাচ্য সমাজ’ প্রবন্ধে বাঙালির এই প্রবৃত্তির কথা লিখেছিলেন। আমরা প্রায়ই ব্যক্তিকে দেবত্ব দিয়ে ফেলি, তাঁর কথাকে অলঙ্ঘনীয় সত্য মনে করি। ব্যক্তিপূজা থেকেই উৎপত্তি হয় বংশপরম্পরার নেতৃত্বের। রাজনৈতিক দলগুলোয় যোগ্যতার চেয়ে বংশগত উত্তরাধিকার বেশি গুরুত্ব পায়। এই প্রবণতা গণতান্ত্রিক নেতৃত্বের বিপরীত। এর ফলে নেতৃত্বের গুণাবলি, প্রজ্ঞা, দূরদর্শিতা, নীতিবোধ প্রভৃতির মূল্যায়ন হয় না। গণতন্ত্রের ভিত্তি হলো নেতৃত্ব পরিবর্তনের সুযোগ, জবাবদিহিতা এবং প্রতিষ্ঠানগুলোর স্বাধীনতা। যখন একজন নেতা তাঁর কাজ নয়, বরং পরিচয় বা বংশের কারণে অনুসরণযোগ্য হয়ে ওঠেন, তখন সেখানে গণতন্ত্র কেবল নামেই টিকে থাকে।</p><p>আজকের বাস্তবতায় গণতন্ত্রের সবচেয়ে বড় হুমকিগুলোর মধ্যে অন্যতম জনতুষ্টিবাদ, মিথ্যা তথ্য, বিভ্রান্তিকর প্রচারণা ও গুজব। নোয়াম চমস্কি বলেছিলেন, ‘গণমাধ্যম যাদের নিয়ন্ত্রণে, জনমতও তাদের নিয়ন্ত্রণে’। এই যুগে সামাজিক যোগাযোগমাধ্যম ও কৃত্রিম বুদ্ধিমত্তার অপব্যবহার নতুন করে গণতন্ত্রের জন্য চ্যালেঞ্জ হয়ে দাঁড়িয়েছে। এখন একটি মিথ্যা খবর কয়েক মিনিটেই লাখ লাখ মানুষকে প্রভাবিত করতে পারে। </p><p>অন্যদিকে জনতুষ্টিবাদী নেতারা জনতার মন পেতে দীর্ঘমেয়াদি কল্যাণের কথা না ভেবে স্বল্পমেয়াদি পদক্ষেপ নেন, যেমনঃ ভর্তুকি, সাময়িক সহায়তা, স্বল্প সুদে ঋণ ইত্যাদি। যেসব দেশে প্রতিষ্ঠান শক্তিশালী নয়, সেখানে এই জনতুষ্টিবাদ আরও ভয়ংকর রূপ নেয়। তখন নেতারা জনতার পক্ষের দাবি নিয়ে ক্ষমতায় আসেন, তারপর নিজেদের সুবিধামতো প্রতিষ্ঠানকে দুর্বল করে ফেলেন। জনতুষ্টিবাদ শুধু নীতিহীনতাকেই উৎসাহিত করে না, বরং জনগণের মধ্যে সমালোচনামূলক চিন্তার অভাবকেও তীব্র করে। </p><p>সমকালীন বাংলাদেশ প্রেক্ষাপটে এর চমৎকার উদাহরণ রয়েছে। সাম্প্রতিক সময়ে বাংলাদেশের সমাজ ও রাজনীতিতে দক্ষিণপন্থার উত্থান, মব সহিংসতা এবং নারীর প্রতি বিদ্বেষ উল্লেখযোগ্য হারে বেড়েছে। কিন্তু সামনেই যেহেতু নির্বাচন, জনতুষ্টিবাদের ফাঁদে পড়া নতুন-পুরোনো অধিকাংশ রাজনৈতিক দলের অনেক নেতাই এসব বিষয়ে বেশ মৌন। গণমানুষের কাছে অপ্রিয় হতে পারে, এমন কোনো কথা বললে পাছে তাঁদের ভোট কমে যায়, অথবা সোশ্যাল মিডিয়ায় সমালোচিত হয়ে পড়েন!</p></div></div></div></body></html>"
        },
        {
            "title": "বরিশালে স্বাস্থ্য খাত সংস্কার আন্দোলনের সংগঠক মহিউদ্দিনসহ ৪২ জনের বিরুদ্ধে থানায় অভিযোগ | প্রথম আলো",
            "time": "2025-08-15T13:42:55",
            "imgUrl": "https://media.prothomalo.com/prothomalo-bangla%2F2025-08-14%2F9xyl6pob%2FWhatsApp_Image_2025_08_14_at_3_01_13_PM.jpeg?rect=0%2C91%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বরিশাল শের-ই-বাংলা মেডিকেল কলেজ হাসপাতালের চিকিৎসক, নার্স ও কর্মকর্তা-কর্মচারীদের মানববন্ধনে হামলার অভিযোগে স্বাস্থ্য খাত সংস্কার আন্দোলনের সংগঠক ঢাকা বিশ্ববিদ্যালয়ের শিক্ষার্থী মহিউদ্দিন রনিসহ ৪২ জনের বিরুদ্ধে থানায় লিখিত অভিযোগ করা হয়েছে। গতকাল বৃহস্পতিবার গভীর রাতে হাসপাতালের ওয়ার্ড মাস্টার জুয়েল চন্দ্র শীল কোতোয়ালি মডেল থানায় এ অভিযোগ করেন।</p><p>কোতোয়ালি মডেল থানার ভারপ্রাপ্ত কর্মকর্তা (ওসি) মিজানুর রহমান বিষয়টি নিশ্চিত করেছেন। তিনি শুক্রবার বিকেলে প্রথম আলোকে বলেন, অভিযোগটি যাচাই-বাছাই চলছে। তদন্ত শেষে আইনানুগ ব্যবস্থা নেওয়া হবে।</p><p>লিখিত অভিযোগে ১২ জনের নাম উল্লেখ করার পাশাপাশি অজ্ঞাতনামা ৩০ জনকে অভিযুক্ত করা হয়েছে। তাঁরা হলেন মহিউদ্দিন রনি (৩০), রাকিন (২৫), সুনান (২৪), সিফাত (২৩), শামিম (২৫), আল মুসা (২৬), বৈষম্যবিরোধী ছাত্র আন্দোলনের সাবেক নেতা সিফা (২২), দাইয়ান (২১), কনটেন্ট ক্রিয়েটর নুরুজ্জামান কাফি (৩০), এইচ এম আবুল খায়ের (৫০), হাসপাতালের দালাল নুরুন নাহার (৪০) ও কনটেন্ট ক্রিয়েটর মো. সিয়াম ওরফে ন্যাভাই (৩৮)।</p></div></div></div></body></html>"
        },
        {
            "title": "কক্সবাজারে সাগরে গোসলে নেমে আবারও পর্যটকের মৃত্যু | প্রথম আলো",
            "time": "2025-08-15T13:36:37",
            "imgUrl": "https://media.prothomalo.com/prothomalo-bangla%2F2025-08-15%2Fdfb6sc3z%2F3b296f679a27741838a3364d532e2370_5e720ec4047b9.jpg?rect=0%2C117%2C1039%2C545&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জানতে চাইলে কক্সবাজার সদর মডেল থানার উপপরিদর্শক সুস্ময় দাশ প্রথম আলোকে বলেন, খবর পেয়ে তাঁরা হাসপাতালে গিয়েছেন। প্রাথমিকভাবে নিহতের তিন বন্ধুর কাছ থেকে ঘটনার বিষয়ে জেনেছেন। আরও জিজ্ঞাসাবাদের জন্য তাঁদের পুলিশি হেফাজতে রাখা হয়েছে। নিহতের পরিবারকে খবর দেওয়া হয়েছে। তাঁরা কক্সবাজারের উদ্দেশে রওনা হয়েছেন।</p><p>উল্লেখ্য, চলতি বছর কক্সবাজারে সাগরে গোসলে নেমে মৃত্যুর ঘটনা এবারই প্রথম নয়। গত সাত মাসে এ ১২ জন পর্যটকের মৃত্যু হয়েছে। এ ছাড়া উদ্ধার করা হয়েছে আরও ৭৮ জনকে। গত ১০ বছরে সাগরে মৃত্যু হয়েছে ৬৪ পর্যটকের। এ ছাড়া ৭৮২ জনকে জীবিত উদ্ধার করেছে লাইফ গার্ড।</p></div></div></div></body></html>"
        },
        {
            "title": "গত অর্থবছরে আরও সাত দেশে ওয়ালটনের ব্যবসা সম্প্রসারণ | প্রথম আলো",
            "time": "2025-08-15T13:35:32",
            "imgUrl": "https://media.prothomalo.com/prothomalo-bangla%2F2025-08-15%2F15u825uh%2FAAA01-1.JPG?rect=0%2C319%2C4495%2C2360&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ওয়ালটন গ্লোবাল বিজনেস শাখার তথ্য অনুযায়ী, গত অর্থবছরে ওয়ালটনের ব্যবসা সম্প্রসারিত হয়েছে, এমন দেশের মধ্যে রয়েছে উত্তর ও মধ্য আমেরিকার ক্যারিবীয় দ্বীপ বার্বাডোজ, ওশেনিয়ার দ্বীপরাষ্ট্র ফিজি ও ভানুয়াতু, আফ্রিকার ক্যামেরুন ও কেপ ভার্দে এবং এশিয়ার শ্রীলঙ্কা ও সিঙ্গাপুর।</p><p>আন্তর্জাতিক বাজার কার্যক্রম সম্প্রসারণ প্রসঙ্গে ওয়ালটনের গ্লোবাল বিজনেস ডিভিশনের প্রধান আবদুর রউফ বলেন, পণ্যের সর্বাধুনিক উদ্ভাবনী প্রযুক্তি, টেকসই ও উচ্চ গুণগতমান, বিদ্যুৎ সাশ্রয়, পরিবেশবান্ধব ও মূল্য প্রতিযোগিতা সক্ষমতায় আন্তর্জাতিক বাজারে অন্যান্য ব্র্যান্ডের চেয়ে ওয়ালটন এগিয়ে আছে। ফলে অতি অল্প সময়ের মধ্যে বৈশ্বিক বাজারে ওয়ালটন ব্র্যান্ড ক্রেতাদের আস্থা অর্জন করতে সক্ষম হচ্ছে।</p></div></div></div></body></html>"
        },
        {
            "title": "নির্বাচন ফেব্রুয়ারিতেই হবে, এ বিষয়ে কোনো সন্দেহ নেই: শফিকুল আলম | প্রথম আলো",
            "time": "2025-08-15T13:32:16",
            "imgUrl": "https://media.prothomalo.com/prothomalo-bangla%2F2025-08-15%2Feq6peedg%2FWhatsApp-Image-2025-08-15-at-7.19.02-PM.jpeg?rect=0%2C0%2C1599%2C839&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ শুক্রবার দুপুরে নিজ জেলা মাগুরায় জুলাই অভ্যুত্থানে শহীদ পৌরসভার বরুনাতৈল গ্রামের ছাত্রদল নেতা মেহেদী হাসান রাব্বি ও পত্রিকা বিলিকারী আল আমীন হোসেনের কবর জিয়ারত করেন প্রেস সচিব। এরপর পাশের পারনান্দুয়ালী মসজিদে জুমার নামাজ শেষে নবগঙ্গা পার্কে নির্মাণাধীন জুলাই শহীদ স্মৃতিস্তম্ভের স্থান পরিদর্শন করেন। সেখানে স্থানীয় সাংবাদিকদের সঙ্গে কথা বলেন তিনি।</p><p>প্রেস সচিব জানান, অন্তর্বর্তী সরকারের তিনটি মূল দায়িত্ব হচ্ছে সংস্কার, বিচার ও নির্বাচন। এর মধ্যে রাজনৈতিক দলগুলোর সঙ্গে সংলাপের মাধ্যমে সংস্কার কার্যক্রম অগ্রসর হচ্ছে এবং বিচার কার্যক্রম দৃশ্যমান হয়েছে। জনগণের প্রত্যাশা অনুযায়ী সরকার এখন নির্বাচন আয়োজনের প্রস্তুতি নিচ্ছে।</p></div></div></div></body></html>"
        },
        {
            "title": "স্মার্টফোনে বেডটাইম বা স্লিপ মোড চালু করবেন যেভাবে | প্রথম আলো",
            "time": "2025-08-15T13:31:21",
            "imgUrl": "https://media.prothomalo.com/prothomalo-bangla%2F2024-05%2Ff6fadb72-54e6-4f7e-afc5-82aa2398114d%2Fsmartphone_user_reuters.jpg?rect=0%2C18%2C960%2C504&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F7ofy5i1p%2FWithout-Documents-Technology-Chakri-bakri.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাতে ঘুমানোর আগে স্মার্টফোনে কল বা বার্তা এলে মনোযোগে সমস্যা হয় অনেকের। শুধু তা-ই নয়, ঘন ঘন কল বা নোটিফিকেশন এলে ঘুমও ভেঙে যায়। এ সমস্যা সমাধানে অ্যান্ড্রয়েড অপারেটিং সিস্টেমে রয়েছে বেডটাইম মোড বা স্লিপ মোড সুবিধা। সুবিধাটির মাধ্যমে নির্দিষ্ট সময়ে কল বা বার্তা আসা বন্ধ রাখার পাশাপাশি ফোনের পর্দার উজ্জ্বলতা কমিয়ে রাখা যায়, ফলে ঘুমে ব্যাঘাত হয় না। অ্যান্ড্রয়েড ফোনে নির্দিষ্ট সময় পর্যন্ত বেডটাইম মোড বা স্লিপ মোড সুবিধা চালুর পদ্ধতি দেখে নেওয়া যাক।</p></div></div></div></body></html>"
        },
        {
            "title": "আইডিএলসির কার্যক্রম শুধু মুনাফার মধ্যে সীমাবদ্ধ নয় | প্রথম আলো",
            "time": "2025-08-15T13:25:00",
            "imgUrl": "https://media.prothomalo.com/prothomalo-bangla%2F2025-08-13%2Fb7cblpct%2FIDLC-Boat-Ambulance.png?rect=0%2C190%2C1342%2C705&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আইডিএলসির নিজস্ব প্রাতিষ্ঠানিক ব্যবস্থাপনা কার্যক্রমেও পরিবেশের প্রতি নিবেদিত আচরণের প্রভাব লক্ষ করা যায়। যেমন আমাদের বিভিন্ন কার্যালয়ে বিদ্যুৎসাশ্রয়ী লাইট, স্বয়ংক্রিয় সেন্সরযুক্ত পানি ও বিদ্যুৎব্যবস্থা রয়েছে। </p><p>বর্তমানে পরিবেশ, সমাজ ও সুশাসনের বিভিন্ন আন্তর্জাতিক মানদণ্ড মেনে কাজ করে যাচ্ছে আইডিএলসি। এনজেডবিএর আওতায় ২০৫০ সালের মধ্যে কার্বন নিঃসরণ শূন্যে নামিয়ে আনার লক্ষ্যে আমরা প্রতিবছর নিয়মিত স্কোপ ওয়ান ও স্কোপ টু নিঃসরণের মাত্রা পরিমাপ করছি। ২০২২ সালের নির্গমন তথ্যকে ভিত্তি ধরে খাদ্য, টেক্সটাইল ও তৈরি পোশাক, কৃষি, মোটরযান এবং বিদ্যুৎ—এই পাঁচ প্রধান খাতে ধাপে ধাপে নির্গমন কমানোর লক্ষ্যমাত্রা স্থির করেছি। </p></div></div></div></body></html>"
        },
        {
            "title": "ইভানের জন্মদিনে নেইমারের বাড়িতে অ্যাশেজের গান... | প্রথম আলো",
            "time": "2025-08-15T13:15:00",
            "imgUrl": "https://media.prothomalo.com/prothomalo-bangla%2F2025-08-15%2Fm2hdtfk5%2FWhatsApp-Image-2025-08-15-at-18.41.56.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2Fftdzysgr%2FStarts-from-250-Entertainment.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভিডিওটি শেয়ার করে ইভান লিখেছেন, নেইমারের বাসার বড় পর্দায় অ্যাশেজ–এর গান দেখে বেশ ভালো লাগছে। পোস্টটিতে এখন পর্যন্ত রিঅ্যাক্ট পড়েছে প্রায় আট হাজার। ভিডিওর মন্তব্যে জুনায়েদ ইভান লিখেছেন, ‘ভালোবাসি ভাই! আপনি সুন্দর।’ অভিনেতা জিয়াউল হক পলাশও মন্তব্যে ভালোবাসার ইমোজি দিয়েছেন।  <br>এদিকে জন্মদিনের আগের দিন বৃহস্পতিবার এক পোস্টে ইভান জানিয়েছেন, প্রতিবছরের মতো এবারও জন্মদিনে একজন দরিদ্র অসুস্থ মানুষের চিকিৎসার জন্য কাজ করবেন তিনি।</p></div></div></div></body></html>"
        },
        {
            "title": "ফুলের তোড়া পাঠিয়ে খালেদা জিয়াকে জন্মদিনের শুভেচ্ছা জানিয়েছেন প্রধান উপদেষ্টা | প্রথম আলো",
            "time": "2025-08-15T13:06:25",
            "imgUrl": "https://media.prothomalo.com/prothomalo-bangla%2F2025-08-15%2F63sx4hlj%2FYounus-Khaleda-zia.jpeg?rect=0%2C144%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিএনপি চেয়ারপারসন ও সাবেক প্রধানমন্ত্রী খালেদা জিয়ার জন্মদিনে ফুলেল শুভেচ্ছা জানিয়েছেন অন্তর্বর্তী সরকারের প্রধান উপদেষ্টা অধ্যাপক মুহাম্মদ ইউনূস। আজ শুক্রবার বিকেলে অধ্যাপক ইউনূসের পক্ষ থেকে পাঠানো একটি ফুলের তোড়া গুলশানে বিএনপি চেয়ারপারসনের বাসভবন ‘ফিরোজা’য় পৌঁছে দেওয়া হয়।</p><p>বিএনপির স্থায়ী কমিটির সদস্য ও খালেদা জিয়ার ব্যক্তিগত চিকিৎসক অধ্যাপক এ জেড এম জাহিদ হোসেন সাংবাদিকদের বলেন, ‘আপনারা জানেন, গণতন্ত্রের মা, তিনবারের প্রধানমন্ত্রী, দেশনেত্রী বেগম খালেদা জিয়ার আজ জন্মদিন। তিনি নিজে কোনো অনুষ্ঠান পালন করেন না। তবে দলীয়ভাবে সারা দেশে মিলাদ ও দোয়ার আয়োজন চলছে।’</p></div></div></div></body></html>"
        },
        {
            "title": "এআই নিয়ে টার্মিনেটর সিনেমার পরিচালক জেমস ক্যামেরনের সতর্কবার্তা | প্রথম আলো",
            "time": "2025-08-15T13:00:00",
            "imgUrl": "https://media.prothomalo.com/prothomalo-bangla%2F2025-08-15%2Fyjvz9pn3%2FJames-Cameron.Reuters.png?rect=0%2C11%2C427%2C224&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F7ofy5i1p%2FWithout-Documents-Technology-Chakri-bakri.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>১৯৮৪ সালে মুক্তি পাওয়া ‘দ্য টার্মিনেটর’ সিনেমা দেখেছেন অনেকেই। জেমস ক্যামেরনের চিত্রনাট্য ও পরিচালনায় সেই সিনেমায় কৃত্রিম বুদ্ধিমত্তা (এআই) প্রযুক্তির স্কাইনেট নামের একটি কাল্পনিক এআইয়ের সন্ধান পাওয়া যায়, যেটি পুরো মানবজাতির অস্তিত্বকে হুমকির মুখে ফেলে দিয়েছিল। কাল্পনিক সেই এআইয়ের স্রষ্টা জেমস ক্যামেরন এবার বাস্তবের আধুনিক যুদ্ধাস্ত্র, বিশেষ করে পারমাণবিক অস্ত্র ব্যবস্থায় কৃত্রিম বুদ্ধিমত্তা (এআই) ব্যবহারের ঝুঁকি নিয়ে তীব্র উদ্বেগ প্রকাশ করেছেন। তার আশঙ্কা, এআই প্রযুক্তি লাগামহীনভাবে সামরিক প্রযুক্তিতে যুক্ত হলে মানবসভ্যতা টার্মিনেটরের মতো সর্বনাশের মুখে পড়তে পারে।</p></div></div></div></body></html>"
        },
        {
            "title": "দিনে বিক্রি হয় ৫০০ প্যাকেট, কুকারস সেভেনের খিচুড়ির এত জনপ্রিয়তার রহস‍্য কী? | প্রথম আলো",
            "time": "2025-08-15T13:00:00",
            "imgUrl": "https://media.prothomalo.com/prothomalo-bangla%2F2025-08-13%2F7n1kqma4%2F20250807SA0009.jpg?rect=0%2C556%2C4121%2C2164&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F599lv4ex%2FCashout-free-Sports-Lifestyle.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আরও তো খাবার আছে, খিচুড়িই কেন এত জনপ্রিয়? ব্যাখ্যা করতে গিয়ে রাখঢাক না করে খিচুড়ি তৈরির প্রক্রিয়াটা এবার বললেন কামাল উদ্দীন। প্রথমেই আলাদা পাত্রে চিনিগুঁড়া চাল অর্ধেক সিদ্ধ এবং ডাল পূর্ণ সিদ্ধ করে ঠান্ডা করা হয়। এরপর বড় পাতিলে বাহারি মসলায় চলে রান্না। </p><p>সবশেষে মাংস ছাড়া বাকি উপকরণ একসঙ্গে মিশিয়ে রান্না করলেই তৈরি হয় এই খিচুড়ি। অন্যদিকে প্রস্তুত করা হয় মাংস। চায়নিজ স্টাইলে পাতলা করে ছোট ছোট টুকরা করা হয় হাড় ও চর্বিহীন মাংস। রান্না শেষে প্রথমে খিচুড়ি, তার ওপরে মাংস, এরপর আবার খিচুড়ি দিয়ে গ্রাহকের সামনে পরিবেশন হয় এই খাবার।<br>রেস্তোরাঁয় খেতে আসা কিছু বিখ্যাত মানুষদের নাম নিলেন কামাল উদ্দীন। তিনি বলেন, ‘সৈয়দ শামসুল হক এখানে আসতেন। আমাদের কাটলেটের প্রশংসা করে একদিন বলেছিলেন, “একেই বলে সত্যিকারের কাটলেট।” এ ছাড়া নির্মলেন্দু গুণ, ইমদাদুল হক মিলনের মতো অনেক স্বনামধন্য ব্যক্তি কুকারস সেভেনে আসতেন। পছন্দ করতেন খিচুড়ি ও অন্যান্য খাবার।’ রেস্তোরাঁটির মালিক আরও বলেন, একসময় জাতীয় দলের ক্রিকেটাররা পাশের পাঁচ তারকা হোটেলে থাকলেও মাঝেমধে৵ এখানে এসে খেতেন বা খাবার নিয়ে যেতেন। মাশরাফি বিন মুর্তজা, রুবেল হোসেনের সঙ্গে তার সরাসরি কথাও হয়েছে।</p></div></div></div></body></html>"
        }
    ]
}