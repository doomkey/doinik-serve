{
    "source": "প্রথম আলো",
    "articles": [
        {
            "title": "খুলনা-৬: ‘সংখ্যালঘুদের’ ভোট ফল নির্ধারণে বড় ভূমিকা রাখতে পারে | প্রথম আলো",
            "time": "2026-01-31T09:27:00",
            "imgUrl": "https://media.prothomalo.com/prothomalo-bangla%2F2024-01%2F865b9688-987a-43db-8361-136f2e681e3d%2F__________web.jpg?rect=0%2C0%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ত্রয়োদশ জাতীয় সংসদ নির্বাচন সামনে রেখে কয়রা ও পাইকগাছায় চলছে জমজমাট প্রচার-প্রচারণা। গ্রাম ও হাট-বাজারে গণসংযোগ, বাড়ি বাড়ি গিয়ে ভোট চাওয়া, নদীর বেড়িবাঁধ, রাস্তাঘাট সংস্কার ও সুপেয় পানির প্রতিশ্রুতি—সব মিলিয়ে ব্যস্ত সময় পার করছেন প্রার্থীরা। নারী কর্মীরাও দল বেঁধে বাড়ি বাড়ি গিয়ে লিফলেট বিতরণ করছেন।</p><p>স্থানীয় রাজনৈতিক কর্মী ও ভোটারদের সঙ্গে কথা বলে জানা গেছে, বিএনপির মনিরুল হাসান ও জামায়াতের আবুল কালাম আজাদ অন্য প্রার্থীদের তুলনায় মাঠে বেশি সক্রিয়। পাইকগাছার বাসিন্দা আসাদুল ইসলাম বলেন, ‘এই আসনে সনাতন ধর্মাবলম্বী ভোটার কম নয়, ৯৪ হাজার ৬১৩ জন। পাশাপাশি আওয়ামী লীগ-সমর্থিত ভোটারও আছেন। সংখ্যালঘু ও আওয়ামী লীগ-সমর্থিত ভোট যেদিকে বেশি যাবে, শেষ পর্যন্ত জয় তারই হবে। সামান্য ব্যবধানও ফল নির্ধারণে বড় ভূমিকা রাখতে পারে।’</p><p>বুধবার কয়রা উপজেলার বাগালী ইউনিয়নে এক উঠান বৈঠকে বিএনপি প্রার্থী মনিরুল হাসান বলেন, নির্বাচিত হলে নদীভাঙন রোধে টেকসই বেড়িবাঁধ নির্মাণ, ঘরে ঘরে সুপেয় পানি সরবরাহ এবং কয়রায় ২৫০ শয্যার হাসপাতাল প্রতিষ্ঠা করা হবে। কয়রা ও পাইকগাছায় বিচারিক আদালত স্থাপন করা হবে এবং সব উন্নয়ন প্রকল্প স্বচ্ছতার সঙ্গে বাস্তবায়ন করা হবে। সনাতন সম্প্রদায়ের কারও সঙ্গে দলের কোনো নেতা-কর্মী খারাপ আচরণ করলে তাৎক্ষণিকভাবে বহিষ্কারের ঘোষণাও দেন।</p></div></div></div></body></html>"
        },
        {
            "title": "প্রকাশিত এপস্টেইন নথি, আরও বিস্ফোরক তথ্য | প্রথম আলো",
            "time": "2026-01-31T09:09:18",
            "imgUrl": "https://media.prothomalo.com/prothomalo-bangla%2F2026-01-31%2Fro6pdgzz%2FWhatsApp_Image_2026_01_31_at_1_06_10_PM.jpeg?rect=0%2C147%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মার্কিন বিচার বিভাগ কুখ্যাত জেফরি এপস্টেইনের ৩০ লাখের বেশি নতুন নথি, ছবি ও ভিডিও প্রকাশ করেছে। এতে ডোনাল্ড ট্রাম্প, ইলন মাস্ক, বিল গেটস, রিচার্ড ব্র্যানসন ও প্রিন্স অ্যান্ড্রুসহ অনেক বিখ্যাত ব্যক্তির নাম উঠে এসেছে। ডেপুটি অ্যাটর্নি জেনারেল টড ব্লাঞ্চ নিশ্চিত করেন, নথিপত্র পর্যালোচনায় হোয়াইট হাউস প্রভাব খাটায়নি।  নথিতে ট্রাম্পের বিরুদ্ধে যৌন নিপীড়নের অভিযোগ, গেটসের বিবাহবহির্ভূত সম্পর্ক এবং মাস্কের দ্বীপ ভ্রমণের আগ্রহের মতো তথ্য রয়েছে।</p></div></div></div></body></html>"
        },
        {
            "title": "ভুটানকে ১২ গোলে উড়িয়ে বাংলাদেশের দারুণ শুরু | প্রথম আলো",
            "time": "2026-01-31T09:02:12",
            "imgUrl": "https://media.prothomalo.com/prothomalo-bangla%2F2026-01-31%2Fn2k2q5t3%2FWhatsApp-Image-2026-01-31-at-2.33.50-PM.jpeg?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পোখারার রঙ্গশালায় মাঠের অবস্থা খুব একটা সুবিধার ছিল না। মাঠের অনেকটা অংশে ঘাস নেই এবং মাটি ছিল কিছুটা এবড়োখেবড়ো। এমন প্রতিকূল মাঠে বল নিয়ন্ত্রণে রাখতে শুরুতে মেয়েদের কিছুটা বেগ পেতে হলেও সময়ের সঙ্গে সঙ্গে নিজেদের মানিয়ে নেয় তারা।</p><p>চার জাতির এই টুর্নামেন্টের বাকি দুই দল স্বাগতিক নেপাল ও ভারত আজ বাংলাদেশ সময় বেলা সোয়া তিনটায় মুখোমুখি হবে। লিগ ভিত্তিক টুর্নামেন্টে পয়েন্ট টেবিলে শীর্ষ দুই দল ৭ ফেব্রুয়ারি ফাইনালে লড়বে।</p></div></div></div></body></html>"
        },
        {
            "title": "এসএসসি ২০২৬। রসায়ন: বহুনির্বাচনি প্রশ্ন (অধ্যায় ৪)-হ্যালোজেন শব্দের অর্থ লবণ উৎপাদনকারী | প্রথম আলো",
            "time": "2026-01-31T09:00:00",
            "imgUrl": "https://media.prothomalo.com/prothomalo-bangla%2F2025-05-07%2Fkuymmakk%2F170.%E0%A6%8F%E0%A6%B8%E0%A6%8F%E0%A6%B8%E0%A6%B8%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%9B%E0%A6%AC%E0%A6%BF-%E2%80%93%E0%A6%B8%E0%A6%82%E0%A6%97%E0%A7%83%E0%A6%B9%E0%A7%80%E0%A6%A4.webp?rect=0%2C0%2C1212%2C636&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>৪. হ্যালোজেন শব্দের অর্থ কী?</strong></p><p>ক. চিনি উৎপাদনকারী খ. গ্যাস উৎপাদনকারী </p><p>গ. লবণ উৎপাদনকারী ঘ. পানি উৎপাদনকারী</p><p><strong>৫. পারদ বা মার্কারি—</strong></p><p>i. একটি তরল পদার্থ </p><p>ii. পর্যায় সারণিতে এর অবস্থান ষষ্ঠ পর্যায়ে</p><p>iii. এর সর্ব বহিঃস্থ শক্তিস্তরে দুটি ইলেকট্রন বিদ্যমান</p><p>নিচের কোনটি সঠিক?</p><p>ক. i ও ii খ. i ও iii </p><p>গ. ii ও iii ঘ. i, ii ও iii</p><p><strong>৬. Al2O3 পানির সঙ্গে বিক্রিয়ায় কী উৎপন্ন করে?</strong></p><p>ক. Al(OH)3 খ. বিক্রিয়া করে না </p><p>গ. বিক্রিয়া হলেও উৎপাদ পাওয়া যায় না  </p><p>ঘ. Al2HO3</p></div></div></div></body></html>"
        },
        {
            "title": "নির্বাচনে আন্তজেলা-দূরপাল্লার বাস রিকুইজিশন বন্ধের দাবি | প্রথম আলো",
            "time": "2026-01-31T08:59:49",
            "imgUrl": "https://media.prothomalo.com/prothomalo-bangla%2F2026-01-31%2F1tng1vq3%2FBus.jpg?rect=0%2C0%2C1087%2C571&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মালিক সমিতির নেতারা অভিযোগ করেন, সরকার আন্তজেলা রুটে চলাচলকারী বাসের ৫০ শতাংশ রিকুইজিশন করেছে। এ হারে রিকুইজিশন চলতে থাকলে নির্বাচনের সময় ভোটারদের যাতায়াতে ভোগান্তি তৈরি হবে।</p><p>প্রেস ব্রিফিংয়ে সংগঠনটির মহাসচিব মো. সাইফুল আলম আরও অভিযোগ জানান, সরকার গাড়ি রিকুইজিশন দিলেও মালিক ও শ্রমিকদের জন্য অর্থ বরাদ্দের কোনো ঘোষণা দেয়নি। তিনি বলেন, ‘আমরা কোনো নির্দিষ্ট অঙ্কের অর্থ বরাদ্দের কথা বলছি না। কিন্তু যারা পুরো সময়ে নির্বাচনের কাজে সহায়তা করবে, সেই চালক ও বাসমালিকেরা ক্ষতিপূরণ বাবদ কত টাকা পাবে, সেটা সরকারকে ঘোষণা করতে হবে।’</p><p>অতীতেও ক্ষতিপূরণ দিয়ে সরকার বাস চালিয়েছে বলে মন্তব্য করেন সাইফুল আলম। ক্ষতিপূরণের টাকা কোন দপ্তর থেকে তোলা যাবে, সেটাও জানাতে হবে বলে দাবি জানান তিনি।</p></div></div></div></body></html>"
        },
        {
            "title": "‘ভাবিনি বিদেশে বসে ভোট দিতে পারব’ | প্রথম আলো",
            "time": "2026-01-31T08:37:14",
            "imgUrl": "https://media.prothomalo.com/prothomalo-bangla%2F2026-01-13%2Fj6q6pak8%2FPostal-Vote.jpeg?rect=0%2C25%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশ সময় ২৪ জানুয়ারি রাত আটটার দিকে ফেসবুক মেসেঞ্জারে কথা হয় আকবর হোসেনের সঙ্গে। বিদেশের মাটিতে বসে দেশে ভোট দিতে পেরে আনন্দিত তিনি। আকবর হোসেন বলেন, ‘সব নির্দেশনা দেওয়াই ছিল। অ্যাপের মাধ্যমে যাচাই–বাছাই হওয়ায় আমার ভোট অন্য কেউ দেওয়ার সুযোগ নেই। নির্দেশনা মেনে রিটার্নিং কর্মকর্তা বরাবর আবার ব্যালট পাঠিয়ে দিয়েছি।’</p><p>আকবর হোসেন একা নন, তাঁর মতো আরও ৬৮ হাজার ভোটার এবার বিদেশে বসে ত্রয়োদশ জাতীয় সংসদ নির্বাচনে ভোট দেওয়ার সুযোগ পেয়েছেন। নির্বাচন কমিশনের নির্ধারিত ‘পোস্টাল ভোট বিডি’ অ্যাপের মাধ্যমে ভোটার নিবন্ধন করা হয়েছে। </p><p>নিবন্ধনের পর তাঁদের ঠিকানায় পাঠানো হয়েছে ব্যালট। ২১ জানুয়ারি থেকে ভোট দিতে পারছেন তাঁরা।</p><p>নির্বাচন কমিশন সূত্র জানায়, মূলত দুই ধরনের পোস্টাল ভোটার রয়েছেন এবার। একটি হলো দেশের বাইরে অবস্থানরত বা আউট অব কান্ট্রি ভোটিং (ওসিভি)। অন্যটি ইন কান্ট্রি পোস্টাল ভোটিং (আইসিপিভি)। আইসিপিভি ভোটার হলেন দেশে অবস্থানরত সরকারি চাকরিজীবী, নির্বাচনী দায়িত্বপ্রাপ্ত ব্যক্তি, আনসার ও ভিডিপি ও কারাবন্দী ভোটার।</p></div></div></div></body></html>"
        },
        {
            "title": "আমরা আর কোনো ফ্যাসিবাদ দেখতে চাই না: জামায়াতের আমির | প্রথম আলো",
            "time": "2026-01-31T08:31:36",
            "imgUrl": "https://media.prothomalo.com/prothomalo-bangla%2F2026-01-31%2F4wfaqwoh%2FCumillaDH175220260131IMG20260131131711.jpg?rect=0%2C224%2C2932%2C1539&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সভাপতির বক্তব্যে কুমিল্লা-১১ (চৌদ্দগ্রাম) আসনে জামায়াতের প্রার্থী সৈয়দ আবদুল্লাহ মুহাম্মদ তাহের বলেন, ‘আমি এর আগে নির্বাচিত হয়ে দুটো কাজকে প্রাধান্য দিয়েছিলাম। আমি আমার সময়ে রক্তপাত না হওয়ার প্রতিশ্রুতি দিয়েছিলাম এবং আমি সেই প্রতিশ্রুতি রক্ষাও করেছিলাম। এ ছাড়া আমি চৌদ্দগ্রামে রাজনৈতিক প্রতিহিংসাও বন্ধ করেছিলাম। চৌদ্দগ্রামের সবাই আমার ভাই। এখানকার কাউকে আমি দলীয় চোখে দেখি না। যাঁরা বিএনপি করেন, তাঁরা আমার ভাই। যাঁরা অন্যান্য দল করেন, তাঁরাও আমার ভাই। এমপি কোনো দলের প্রতিনিধি নয়, এমপি হচ্ছে জনগণের প্রতিনিধি। তাই আমি এই চৌদ্দগ্রামের দলমত–নির্বিশেষে সবার কাছে ভোট চাচ্ছি।’</p><p>চৌদ্দগ্রাম উপজেলা জামায়াতের আমির মু. মাহফুজুর রহমান ও সেক্রেটারি বেলাল হোসাইনের সঞ্চালনায় জনসভায় বিশেষ অতিথি হিসেবে আরও বক্তব্য দেন ঢাকা বিশ্ববিদ্যালয় কেন্দ্রীয় ছাত্র সংসদের ভিপি সাদিক কায়েম, জামায়াতের সহকারী সেক্রেটারি জেনারেল মাওলানা এ টি এম মাছুম, মাওলানা আব্দুল হালিম, কুমিল্লা-১০ আসনের জামায়াতের প্রার্থী ইয়াছিন আরাফাত, কুমিল্লা দক্ষিণ জেলা জামায়াতের আমির মুহাম্মদ শাহজাহান, ছাত্রশিবিরের সাবেক কেন্দ্রীয় সভাপতি জাহিদুল ইসলাম, বর্তমান সেক্রেটারি জেনারেল সিবগাতুল্লাহ সিবগা প্রমুখ।</p></div></div></div></body></html>"
        },
        {
            "title": "অনেকে মৌসুমীর সঙ্গে ডিভোর্স লেটারও দেখতে চায়! ওমর সানীর ক্ষোভ | প্রথম আলো",
            "time": "2026-01-31T08:30:00",
            "imgUrl": "https://media.prothomalo.com/prothomalo%2Fimport%2Fmedia%2F2020%2F05%2F09%2Ff2539e06fba2c93bec3ef43f11e5afa9-5eb617a872431.jpg?rect=0%2C39%2C750%2C394&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পর্দার জনপ্রিয় জুটি ও বাস্তবের দম্পতি ওমর সানী ও মৌসুমী। তাঁরা দীর্ঘদিন ধরেই থাকেন দুই দেশে। ওমর সানী দেশে থাকলেও মৌসুমী যুক্তরাষ্ট্রে রয়েছেন। তাঁদের আলাদা থাকা নিয়ে দীর্ঘদিন ধরেই নানা জল্পনা ও কল্পনা শুরু হয়েছে। এই দম্পতির সম্পর্ক রয়েছে কি না, সেটা নিয়েও প্রশ্ন তুলছেন কেউ কেউ। তাঁদের কড়া উত্তরও দিচ্ছেন নায়ক ওমর সানী। সম্প্রতি তিনি আবারও এমন প্রশ্নের মুখোমুখি হলে কড়া ভাষায় বলেন, ‘অসভ্যের মতো কিছু মানুষ মনে করে আমরা আলাদা হয়ে গেছি।’ </p><p>বেশ কয় দিন আগে একটি চলচ্চিত্রের অনুষ্ঠানে অংশ নিয়ে ওমর সানী বলেন, ‘আমরা সেপারেট হয়ে গেছি, অমুক হয়েছি, তমুক হয়েছি—এগুলো শুনি। এটা নিয়ে কিন্তু আমরা চিন্তিত না। কিন্তু কিছু বাজে মেন্টালিটির মানুষ এগুলো বলে। অসভ্যের মতো কিছু মানুষ মনে করে আমরা আলাদা হয়ে গেছি।’</p></div></div></div></body></html>"
        },
        {
            "title": "হার্ট সুস্থ রাখার ৫ খাবার | প্রথম আলো",
            "time": "2026-01-31T08:24:16",
            "imgUrl": "https://media.prothomalo.com/prothomalo-bangla%2F2024-07%2F800c320a-b467-4e2a-abc3-b904835eca2c%2F_SY_8089.JPG?rect=0%2C0%2C3871%2C2032&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফল ও তাজা শাকসবজি হৃৎপিণ্ডকে সুরক্ষা দেয়। পেঁপে, কমলা, আপেল ও বেরি–জাতীয় ফল অন্যতম। এসব ফল আঁশ, পটাশিয়াম, ভিটামিন সি ও অ্যান্টি–অক্সিডেন্টসমৃদ্ধ, যা রক্তচাপ নিয়ন্ত্রণে রেখে হৃৎপিণ্ডকে ভালো রাখে। যেসব খাবারে আঁশ বেশি, সেসব খাবার স্বাস্থ্যবান্ধব। ব্রকলি, গাজর, পালংশাক, ব্রাসেলস স্প্রাউট, মিষ্টি আলু, মটরশুঁটি, শিম, ফুলকপি ও ঢেঁড়স আঁশসমৃদ্ধ সবজি।</p></div></div></div></body></html>"
        },
        {
            "title": "পৃথিবীর মতো গ্রহের সন্ধান পেয়েছে নাসা | প্রথম আলো",
            "time": "2026-01-31T08:24:15",
            "imgUrl": "https://media.prothomalo.com/prothomalo-bangla%2F2026-01-31%2Fa6l9zkat%2FNasa.png?rect=0%2C5%2C630%2C331&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নাসার তথ্যমতে, গ্রহটির মূল নক্ষত্র এইচডি ১৩৭০১০ আমাদের সূর্যের মতো হলেও এটি সূর্যের তুলনায় অনেক বেশি শীতল ও অনুজ্জ্বল। ফলে গ্রহটির পৃষ্ঠের তাপমাত্রা হতে পারে মাইনাস ৬৮ ডিগ্রি সেলসিয়াস। আমাদের প্রতিবেশী মঙ্গল গ্রহের গড় তাপমাত্রা মাইনাস ৮৫ ডিগ্রি ফারেনহাইট। আর তাই নতুন গ্রহটিতে যদি কোনো ভিনগ্রহবাসী বা এলিয়েন থেকে থাকে, তবে তাদের অবশ্যই প্রচণ্ড শীত সহ্য করার ক্ষমতা থাকতে হবে।</p></div></div></div></body></html>"
        },
        {
            "title": "সুনামগঞ্জে হেরোইন-ইয়াবাসহ গ্রেপ্তার পুলিশ সদস্যসহ দুজন কারাগারে | প্রথম আলো",
            "time": "2026-01-31T08:10:28",
            "imgUrl": "https://media.prothomalo.com/prothomalo-bangla%2F2025-01-13%2Fkfx81coc%2Fprothomalobangla2022041197bb5ab9dc46fe9e9e9f21e7bae415prothomalobanglaTeacher.jfif?rect=0%2C41%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এর আগে গতকাল শুক্রবার সকাল সাড়ে নয়টার দিকে ধর্মপাশা উপজেলার পাইকুরাটি ইউনিয়নের সুনই সেতু–সংলগ্ন এলাকা থেকে সম্রাট ও সুমনকে আটক করেন ধর্মপাশা থানা-পুলিশ ও ধর্মপাশা অস্থায়ী সেনা ক্যাম্পের সদস্যরা। এ সময় তাঁদের কাছ থেকে হেরোইন ও ইয়াবা উদ্ধার করা হয়।</p><p>পুলিশ ও মামলার এজাহার সূত্রে জানা গেছে, সুনই সেতু–সংলগ্ন এলাকায় ইয়াবা ও হেরোইন বেচাকেনা করা হচ্ছে—এমন সংবাদের ভিত্তিতে যৌথ অভিযান চালানো হয়। বিষয়টি টের পেয়ে মাদক কারবারিরা সড়কের ওপর ইয়াবা ও হেরোইন ফেলে দৌড়ে পালানোর চেষ্টা করে। পরে ঘটনাস্থল থেকে সম্রাট আলী ও সুমনকে আটক করা হয়। পরে সড়কের ওপর থেকে নীল কাগজে মোড়ানো ১৯টি ইয়াবা এবং পলিব্যাগে মোড়ানো এক গ্রাম হেরোইনসহ দুটি মোটরসাইকেল নগদ টাকা ও মুঠোফোন জব্দ করা হয়।</p></div></div></div></body></html>"
        },
        {
            "title": "এসএসসি ২০২৬। পৌরনীতি ও নাগরিকতা: বহুনির্বাচনি প্রশ্ন (অধ্যায়-১) -গ্রিসে গড়ে উঠেছিল নগররাষ্ট্র | প্রথম আলো",
            "time": "2026-01-31T08:10:00",
            "imgUrl": "https://media.prothomalo.com/prothomalo-bangla%2F2025-07-08%2Fy1zesv91%2Fprothomalo-bangla2024-04d3342d43-c00a-4db9-a9bb-a3f06d0eb02b12.avif?rect=0%2C2%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>৩. রাষ্ট্র পরিচালনা করতে গিয়ে সরকার কত ধরনের কাজ সম্পাদন করে?</strong></p><p>ক. তিন খ. চার</p><p>গ. পাঁচ ঘ. ছয়</p><p><strong>৪. কোন সময়ে গ্রিসে ছোট ছোট অঞ্চল নিয়ে নগররাষ্ট্র গড়ে উঠেছিল?</strong></p><p>ক. মধ্যযুগে খ. নব্য-প্রস্তর যুগে</p><p>গ. প্রাচীন প্রস্তর যুগে ঘ. প্রাচীনকালে </p><p><strong>৫. পরিবারের সদস্যদের সঙ্গে গল্পগুজব করা পরিবারের কোন ধরনের কাজ?</strong></p><p>ক. রাজনৈতিক খ. মনস্তাত্ত্বিক</p><p>গ. বিনোদনমূলক ঘ. শিক্ষামূলক</p><p><strong>৬. সন্তানসন্ততি জন্মদান ও লালন–পালন করা পরিবারের কোন ধরনের কাজ?</strong></p><p>ক. মনস্তাত্ত্বিক খ. জৈবিক </p><p>গ. শিক্ষামূলক ঘ. রাজনৈতিক</p><p><strong>৭. পরিবারের বিনোদনমূলক কাজ হ্রাস পাওয়ার জন্য দায়ী কোনটি?</strong></p><p>ক. কর্মব্যস্ততা খ. বিজ্ঞান ও প্রযুক্তির উন্নয়ন</p><p>গ. শিক্ষার অগ্রসরতা ঘ. ধর্মীয় শিক্ষার প্রসারতা</p></div></div></div></body></html>"
        },
        {
            "title": "বিশ্ববাজারে হঠাৎ কমতে শুরু করেছে সোনার দাম, কেন | প্রথম আলো",
            "time": "2026-01-31T08:06:47",
            "imgUrl": "https://media.prothomalo.com/prothomalo-bangla%2F2024-06%2F88a6efa2-d7ef-45ee-8bf1-34bb66cade1e%2FGold.jpg?rect=0%2C255%2C3500%2C1838&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত সপ্তাহে সোনার দাম পাঁচ হাজার ডলার ছাড়িয়ে যাওয়ার মূল কারণ হলো, ডোনাল্ড ট্রাম্প কাকে ফেডের চেয়ারম্যান হিসেবে নেন, তা নিয়ে আশঙ্কা। বাজারের আশঙ্কা ছিল, তিনি এমন একজনকে ফেড চেয়ারম্যান হিসেবে মনোনীত করতে পারেন, যিনি সুদের হার কমানোর বিষয়ে তাঁর রাজনৈতিক চাপ মেনে নেবেন। এতে ডলারের মান কমে যাওয়া এবং মূল্যস্ফীতি বৃদ্ধির ঝুঁকি তৈরি হতে পারে। এসব ঝুঁকি থেকে সুরক্ষা পেতেই বিনিয়োগকারীরা সোনার দিকে ঝুঁকেছিলেন।</p><p>কিন্তু ফেডের চেয়ারম্যান হিসেবে ট্রাম্প কেভিন ওয়ারশকে মনোনয়ন দিতে পারেন—এই খবর আসার পর পরিস্থিতি বদলে যায়। অন্য সম্ভাব্য প্রার্থীদের তুলনায় তাঁকে তুলনামূলকভাবে ‘নিরাপদ’ হিসেবে মনে করছেন বিনিয়োগকারীরা। এ খবরে সোনা, রুপা ও প্লাটিনামের দাম একযোগে কমে যায়।</p><p>তবে দরপতন সত্ত্বেও গত বছরের একই সময়ের তুলনায় এখনো মূল্যবান ধাতুগুলোর দাম উল্লেখযোগ্য হারে বেশি। চলমান ভূরাজনৈতিক উত্তেজনা, বিদ্যমান ও সম্ভাব্য নতুন শুল্ক আরোপ, বিশ্বের বিভিন্ন প্রান্তে সংঘাত অব্যাহত থাকায় ‘নিরাপদ আশ্রয়’ হিসেবে সোনা ও রুপার আকর্ষণ এখনো অটুট।</p></div></div></div></body></html>"
        },
        {
            "title": "বিশ্বকাপ থেকে ছিটকে গেলেন প্যাট কামিন্স | প্রথম আলো",
            "time": "2026-01-31T08:04:15",
            "imgUrl": "https://media.prothomalo.com/prothomalo-bangla%2F2023-11%2F2c9cb65a-78b9-4669-9797-2ef4ca3ab243%2FRohit___Cummins__5_.jpg?rect=0%2C0%2C860%2C452&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>খারাপ ফর্ম এবং মাঝের ওভারে স্পিন সামলানোর জন্য আরেকজন বাঁহাতি ব্যাটসম্যান নিতে চেয়েছে অস্ট্রেলিয়া। এ কারণে ম্যাথু শর্টকে বাদ দেওয়া হয়েছে,  তাঁর জায়গায় দলে ঢুকেছেন রেনশ। গত বছর অস্ট্রেলিয়ায় ভারতের বিপক্ষে সিরিজে তাঁর ওয়ানডে অভিষেক, ভারতীয় স্পিনারদের বিপক্ষে নিজের ব্যাটিংয়ে সামর্থ্য দেখিয়ে ৩ ইনিংসে ৫৩.৫০ গড়ে ১০৭ রান করেন রেনশ।</p><p>সদ্য শেষ হওয়া বিগ ব্যাশের আসরেও ১৫৩ স্ট্রাইকরেটে ৩২৪ রান করেছেন রেনশ। তবে গত পরশু অস্ট্রেলিয়ার হয়ে তাঁর টি-টুয়েন্টি অভিষেক হয়েছে পাকিস্তানের বিপক্ষে, সেই ম্যাচে রেনশ আউট হয়ে গেছেন মাত্র ১৫ রান করে।</p></div></div></div></body></html>"
        },
        {
            "title": "‘ফেলে দেওয়া সিগারেটে’ সিলেটে ওসমানী মেডিকেলে আগুন, নেভাতে গিয়ে একজন অসুস্থ | প্রথম আলো",
            "time": "2026-01-31T08:01:42",
            "imgUrl": "https://media.prothomalo.com/prothomalo-bangla%2F2026-01-31%2Fijb64gx2%2FWhatsApp-Image-2026-01-31-at-1.29.29-PM.jpeg?rect=0%2C161%2C706%2C371&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অগ্নিকাণ্ডের ঘটনায় শিশু সার্জারি ওয়ার্ডে কিছু সময়ের জন্য চিকিৎসাসেবা বন্ধ রাখা হয়। খবর পেয়ে ফায়ার সার্ভিসের দুটি ইউনিট দ্রুত ঘটনাস্থলে পৌঁছে আগুন নিয়ন্ত্রণে আনে।</p><p>সিলেট এম এ জি ওসমানী মেডিকেল কলেজ ও হাসপাতালের উপপরিচালক মাহবুবুল আলম বলেন, ‘২৩ নম্বর ওয়ার্ডে কেউ একজন ধূমপান করে আগুন বাইরে ফেলে দেওয়ায় এ অগ্নিকাণ্ডের ঘটনা ঘটে। আমরা দ্রুত আগুন নিভিয়ে পরিস্থিতি নিয়ন্ত্রণে আনতে সক্ষম হই। পরে ফায়ার সার্ভিসও ঘটনাস্থলে আসে। বর্তমানে পরিস্থিতি স্বাভাবিক আছে। এ ঘটনায় বড় ধরনের কোনো ক্ষয়ক্ষতি হয়নি।’</p><p>মাহবুবুল আলম আজ শনিবার দুপুরে জানান, আগুন লাগার ঘটনায় হাসপাতালের পরিচালক তদন্ত কমিটি গঠনের নির্দেশ দিয়েছেন। কমিটি গঠনের প্রক্রিয়া চলছে।</p></div></div></div></body></html>"
        },
        {
            "title": "২০২৫ সালে অনলাইনে কোন গ্রোসারি পণ্য বেশি কিনেছেন মানুষ | প্রথম আলো",
            "time": "2026-01-31T08:00:00",
            "imgUrl": "https://media.prothomalo.com/prothomalo-bangla%2F2026-01-29%2Fe1fy35a1%2Fpexels-n-voitkevich-8939510.jpg?rect=0%2C442%2C6240%2C3276&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>চালডাল ই–কমার্সে দেশের অন্যতম জনপ্রিয় বাজার। মাছ থেকে চাল, ডাব থেকে খেলনা, কী নেই তাদের সংগ্রহে! চালডালের সহপ্রতিষ্ঠাতা ওয়াসিম আলিম বলেন, ‘২০২৫ আমাদের অর্থনৈতিকভাবে চাপের বছর হলেও অনলাইনে মানুষের কেনাটার ঝোঁক বেড়েছে প্রায় ২০ শতাংশ। </p><p>অনলাইনে প্রচুর ক্ষুদ্র উদ্যোক্তাদের পণ্যও বিক্রি হচ্ছে। বিশেষ করে অর্গানিক ফুড, মধু, পেট ফুড, গাওয়া ঘি ইত্যাদি মানুষ কেনাকাটা করছেন অনলাইনে। চালডালে একক পণ্য হিসেবে সবচেয়ে বেশি বিক্রি হয়েছে ডিম, আর পরিমাণ হিসেবে এগিয়ে আছে সয়াবিন তেল।’</p><p>এর বাইরে চালডালে যেসব পণ্য মানুষ বেশি অর্ডার করেছেন, তার মধ্যে আছে যথাক্রমে—দেশি পেঁয়াজ, আলু, চিনি, চিনিগুড়া চাল, মিনিকেট চাল, লবণ, টমেটো ও ধনেপাতা।</p></div></div></div></body></html>"
        }
    ]
}