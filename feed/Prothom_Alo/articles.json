{
    "source": "প্রথম আলো",
    "articles": [
        {
            "title": "খালেদা জিয়া: বাংলাদেশের আপসহীন রাজনীতিক | প্রথম আলো",
            "time": "2025-12-31T10:20:17",
            "imgUrl": "https://media.prothomalo.com/prothomalo-bangla%2F2025-12-31%2Faxs7o7wx%2FBNP_CHAIRPERSON.avif?rect=0%2C70%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজনীতিতে খালেদা জিয়ার অভিষেক কোনো উচ্চাকাঙ্ক্ষা থেকে হয়নি; বরং হয়েছিল পরিস্থিতির প্রয়োজনে। খালেদা জিয়ার রাজনৈতিক জীবন যেমন ছিল বর্ণিল, তেমনি ব্যক্তিগত জীবনে তাঁকে অনেক সংগ্রামের মধ্য দিয়ে যেতে হয়েছে। রাষ্ট্রবিজ্ঞানী দিলারা চৌধুরী বলেন, ‘তাঁর (খালেদা জিয়া) পুরো জীবনই কষ্টে ভরা। তবুও তিনি ব্যক্তিগত সুখের চেয়ে দেশকেই বড় করে দেখেছেন। এ কারণে সব রাজনৈতিক মতভেদের ঊর্ধ্বে উঠে তাঁর সময়ের অন্যতম দৃষ্টান্তস্থাপনকারী একজন নেতা হিসেবে নিজেকে প্রতিষ্ঠিত করে তিনি স্মরণীয় হয়ে আছেন।’</p></div></div></div></body></html>"
        },
        {
            "title": "খালেদা জিয়ার জানাজা সম্পন্ন, মানুষের ঢল, আশপাশ লোকে লোকারণ্য | প্রথম আলো",
            "time": "2025-12-30T03:19:33",
            "imgUrl": "https://media.prothomalo.com/prothomalo-bangla%2F2025-12-31%2Fymtkkab2%2Fjpg?rect=0%2C0%2C1599%2C839&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p>বিএনপির চেয়ারপারসন খালেদা জিয়ার মরদেহবাহী গাড়ি এভারকেয়ার হাসপাতাল থেকে জাতীয় সংসদ ভবনের দক্ষিণ প্লাজা পর্যন্ত নেওয়া, তাঁর জানাজা ও দাফন পর্যন্ত পুরো প্রক্রিয়া পূর্ণ রাষ্ট্রীয় মর্যাদায় অনুষ্ঠিত হবে। অন্তর্বর্তী সরকারের প্রধান উপদেষ্টার প্রেস সচিব শফিকুল আলম এই তথ্য জানিয়েছেন। </p><p>আজ মঙ্গলবার সচিবালয়ে স্বরাষ্ট্র মন্ত্রণালয়ের সভাকক্ষে আয়োজিত এক সভা শেষে শফিকুল আলম বলেন, খালেদা জিয়ার মরদেহবাহী গাড়িকে ঘিরে সর্বোচ্চ নিরাপত্তা দেওয়া হবে। ১০ হাজারের বেশি পুলিশ ও এপিবিএন সদস্য থাকবেন। কিছু কিছু জায়গায় সেনাবাহিনীর সদস্য থাকবেন। </p><p>প্রেস সচিব বলেন, খালেদা জিয়া তিনবারের প্রধানমন্ত্রী ছিলেন। তিনি সাবেক রাষ্ট্রপতি জিয়াউর রহমানের স্ত্রী। আপসহীন নেত্রী। তাঁর বলিষ্ঠ নেতৃত্বে দেশে গণতন্ত্র ফিরে এসেছে। তাঁর জানাজা, দাফনসহ প্রতিটি অনুষ্ঠান সুচারুভাবে করার সর্বোচ্চ চেষ্টা করবে সরকার। এ জন্য বিএনপির পক্ষ থেকে সহযোগিতা দেওয়া হবে। </p><p>রাষ্ট্রীয় মর্যাদায় খালেদা জিয়ার জানাজা, দাফন, সাধারণ জনগণের শ্রদ্ধা জ্ঞাপনসহ সার্বিক নিরাপত্তা বিষয়ে সচিবালয়ে অনুষ্ঠিত এই সভায় সভাপতিত্বে করেন স্বরাষ্ট্র উপদেষ্টা লেফটেন্যান্ট জেনারেল (অব.) মো. জাহাঙ্গীর আলম চৌধুরী। সভা শেষে প্রধান উপদেষ্টার প্রেস সচিব শফিকুল আলম এবং খালেদা জিয়া ও তারেক রহমানের নিরাপত্তা টিমের প্রধান ব্রিগেডিয়ার জেনারেল (অব.) এ কে এম শামসুল ইসলাম সাংবাদিকদের বিভিন্ন প্রশ্নের জবাব দেন। </p><p>শফিকুল আলম বলেন, খালেদা জিয়ার জানাজা হবে জাতীয় সংসদ ভবনের দক্ষিণ প্লাজায়। বুধবার সকালে তাঁর মরদেহবাহী গাড়ি এভারকেয়ার হাসপাতাল থেকে সংসদ ভবন এলাকায় নেওয়া হবে। নেওয়ার পথে রাস্তার দুই পাশে বিশেষ নিরাপত্তা ব্যবস্থা করা হবে। তবে কখন মরদেহ সংসদ ভবন এলাকায় নেওয়া হবে, তা পরবর্তীতে জানিয়ে দেওয়া হবে। রাষ্ট্রীয় সম্মানে তাঁকে নিয়ে আসা হবে। </p><p>প্রেস সচিব বলেন, খালেদা জিয়ার জানাজায় প্রধান উপদেষ্টা, উপদেষ্টা ও কূটনীতিকেরা উপস্থিত থাকবেন। কিছুদিন আগে সংসদ ভবন এলাকায় বড় একটি জানাজা হয়েছে। খালেদা জিয়ার জানাজা আরও বড় আকারে হবে। সে আলোকে প্রস্তুতি নেওয়া হচ্ছে। </p><p>সংবাদ সম্মেলনের শামসুল ইসলাম অন্তর্বর্তী সরকারের প্রস্তুতিতে কৃতজ্ঞতা প্রকাশ করেন। তিনি বলেন, খালেদা জিয়ার শুধু বিএনপির নেত্রী ছিলেন না, তিনি জাতীয় নেত্রী ছিলেন। বিএনপির দলীয় অবস্থান থেকে সরকারকে সব ধরনের সহযোগিতা করা হবে। খালেদা জিয়ার শেষ বিদায়ে তাঁকে প্রাপ্য সম্মান দিতে সরকারের সহযোগিতা কামনা করেন তিনি। </p><p>শামসুল ইসলাম বলেন, খালেদা জিয়ার মরদেহ যখন এভারকেয়ার হাসপাতাল থেকে জাতীয় সংসদ ভবনের দক্ষিণ প্লাজা নেওয়া হবে, তখন রাস্তার দুপাশে জনসাধারণ ও বিএনপির নেতা-কর্মীরা তাঁকে শ্রদ্ধা জানাবেন। </p></div></div></body></html>"
        },
        {
            "title": "রোগশোকে সবচেয়ে বেশি আলোচনায় ছিল ডেঙ্গু জ্বর | প্রথম আলো",
            "time": "2025-12-31T10:08:22",
            "imgUrl": "https://media.prothomalo.com/prothomalo-bangla%2F2025-12-31%2Fehco5e92%2FKBRH8991.JPG?rect=0%2C0%2C3871%2C2032&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বছরজুড়েই ছিল ডেঙ্গুর উৎপাত। এমনকি ডিসেম্বরেও চলছে সেই ধারা। এ বছর ৬৩টি জেলাতেই পাওয়া গেছে ডেঙ্গুরোগী। এ বছর এখন পর্যন্ত সারা দেশে ডেঙ্গুতে মারা গেছে চার শতাধিক মানুষ। আক্রান্ত হয়েছে প্রায় লাখখানেক। </p><p>উপসর্গ ডেঙ্গুর মতো হলেও অনেকের পরীক্ষার রিপোর্টই নেগেটিভ এসেছে। উপসর্গগুলো ডেঙ্গু না করোনার, তা নিয়েও দ্বিধায় পড়তে দেখা গেছে। অনেককে চিকুনগুনিয়ার ভোগান্তিও পোহাতে হয়েছে। জিকা ভাইরাসের সংক্রমণেও বেড়েছে দুশ্চিন্তা।</p><p>স্বাস্থ্যসুরক্ষায় অনেকেই এখন আগের চেয়ে অনেক বেশি সচেতন। তারপরও কম বয়সেই দেখা দিচ্ছে ডায়াবেটিস, উচ্চ রক্তচাপ, স্ট্রোক, হৃদ্‌রোগ এবং দীর্ঘমেয়াদি কিডনির মতো রোগ। খেলার মাঠে হার্ট অ্যাটাক ও আকস্মিক মৃত্যুর মতো ঘটনাও ঘটেছে। মৃত্যু হয়েছে জিমেও। </p></div></div></div></body></html>"
        },
        {
            "title": "মায়ের জন্য দোয়া চাইলেন তারেক রহমান | প্রথম আলো",
            "time": "2025-12-31T09:52:47",
            "imgUrl": "https://media.prothomalo.com/prothomalo-bangla%2F2025-12-31%2F4w078i1j%2FTaraq_Zanaza.jpg?rect=0%2C0%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিএনপির সদ্যপ্রয়াত চেয়ারপারসন খালেদা জিয়ার জন্য সবার কাছে দোয়া চেয়েছেন তাঁর বড় ছেলে দলের ভারপ্রাপ্ত চেয়ারম্যান তারেক রহমান। আজ বুধবার বেলা ৩টার পর খালেদা জিয়ার জানাজা শুরুর আগে সবার কাছে মায়ের জন্য দোয়া চান তারেক রহমান। রাজধানীর মানিক মিয়া অ্যাভিনিউয়ে খালেদা জিয়ার জানাজা হয়। জানাজায় অংশ নিতে আসা বিপুল মানুষের উদ্দেশে তারেক রহমান বলেন, ‘দোয়া করবেন। আল্লাহ তায়ালা যাতে উনাকে (খালেদা জিয়া) বেহেশত দান করেন।’</p></div></div></div></body></html>"
        },
        {
            "title": "সালতামামি ২০২৫: সময়ের রূপান্তরে বাংলাদেশের সাহিত্য | প্রথম আলো",
            "time": "2025-12-31T09:44:26",
            "imgUrl": "https://media.prothomalo.com/prothomalo-bangla%2F2025-12-31%2Flx8r0pio%2FWhatsApp-Image-2025-12-31-at-15.32.13.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০২৫ সালের সাহিত্য ছিল অত্যন্ত ইনক্লুসিভ বা অন্তর্ভুক্তিমূলক। এখানে কেবল ‘মূলধারা’র দাপট ছিল না, বরং প্রান্তিক ও অন্যান্য স্বরও ছিল জোরালো।</p><p>সমতলের পাশাপাশি পাহাড় ও প্রান্তিক জনপদের মানুষের কণ্ঠস্বর এক অনন্য উচ্চতা লাভ করেছে ২০২৫–এর বাংলাদেশের সাহিত্যে। দীর্ঘদিনের ‘মূলধারা’ বনাম ‘প্রান্তিক’ সাহিত্যের যে বিভাজন ছিল, তা এ বছর অনেকটাই ঘুচে গেছে। ক্ষুদ্র নৃগোষ্ঠীর ভাষা, সংস্কৃতি এবং তাঁদের ভূমি ও অস্তিত্ব রক্ষার লড়াই এ বছর লেখকদের লেখায় অত্যন্ত গুরুত্বের সঙ্গে উঠে এসেছে। কবিতা ও কথাসাহিত্যেও এই প্রান্তিক জীবনবোধের প্রবল জোয়ার পরিস্ফুট। চাকমা, মারমা ও গারো ভাষায় রচিত কবিতার দ্বিভাষিক সংকলনগুলো এ বছর তরুণ পাঠকদের মধ্যে ব্যাপক আগ্রহ সৃষ্টি করেছে।</p><p>সমাজ ও রাজনীতির চরম অস্থিরতার মধ্যে মানুষের মন যখন শান্তি ও স্থিরতা খুঁজেছে, তখন সাহিত্যে আধ্যাত্মিক ও সুফি দর্শনের এক নতুন ধারা তৈরি হয়েছে। ২০২৫ সালে ধর্মীয় দর্শনের উদার নৈতিক ব্যাখ্যা এবং আধ্যাত্মিকতার সঙ্গে আধুনিক জীবনবোধের সমন্বয় ঘটিয়ে অনেক যুক্তিনিষ্ঠ প্রবন্ধ প্রকাশিত হয়েছে। এই সাহিত্যগুলো প্রমাণ করেছে যে সংকটের সময়ে মানুষ কেবল স্লোগান নয়, বরং আত্মার খোরাক হিসেবে ধ্রুপদি ও আধ্যাত্মিক দর্শনের আশ্রয়েও ফিরে যায়।</p><p>২০২৫ সালের সাহিত্য সালতামামিতে প্রবাসী বাঙালি লেখকদের ভূমিকা কেবল পরিপূরক ছিল না, বরং তা ছিল বুদ্ধিবৃত্তিক লড়াইয়ের অন্যতম প্রধান ফ্রন্ট। দীর্ঘকাল ধরে যাঁরা প্রবাসে থেকে ভিন্নমতের চর্চা করেছেন এবং রাজনৈতিক কারণে দেশে যাঁদের বই অলিখিতভাবে নিষিদ্ধ ছিল, ২০২৫ সালের পরিবর্তিত প্রেক্ষাপটে তাঁদের লেখা দেশের পাঠকদের কাছে এক নতুন দিগন্ত উন্মোচন করেছে। প্রবাসে থাকার ফলে তাঁরা বাংলাদেশের অভ্যন্তরীণ সংকটকে একটি বৈশ্বিক ও ভূরাজনৈতিক প্রেক্ষাপটে দেখার সুযোগ পেয়েছেন, যা দেশীয় সাহিত্যের সীমাবদ্ধ গণ্ডিকে আন্তর্জাতিক মানে উন্নীত করেছে। এই ধারার সাহিত্যে কেবল ক্ষোভ নয়, বরং রাষ্ট্র পুনর্গঠনের কাঠামোগত প্রস্তাব এবং বিশ্বনাগরিক হিসেবে বাঙালির আত্মপরিচয়ের সংকট বিশেষভাবে ফুটে উঠেছে।</p></div></div></div></body></html>"
        },
        {
            "title": "টি-টোয়েন্টি বিশ্বকাপে আফগানিস্তানের অধিনায়ক রশিদ খান, ফিরলেন মুজিব ও ফারুকি | প্রথম আলো",
            "time": "2025-12-31T09:38:47",
            "imgUrl": "https://media.prothomalo.com/prothomalo-bangla%2F2025-12-31%2Fleun18el%2Frashid.jpg?rect=0%2C0%2C1197%2C628&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>টি-টোয়েন্টি বিশ্বকাপের আগে ওয়েস্ট ইন্ডিজের বিপক্ষে সিরিজ নিয়ে নসিব খান বলেন, ‘ওয়েস্ট ইন্ডিজ দলকে আতিথেয়তা দেওয়াটা দলীয় সমন্বয়কে আরও ভালোভাবে পরখ করে দেখা ও বিশ্বকাপের প্রস্তুতি নেওয়ার দারুণ সুযোগ।’ ১৯ থেকে ২২ জানুয়ারি ওয়েস্ট ইন্ডিজের বিপক্ষে ভারতকে ‘হোম ভেন্যু’ বানিয়ে খেলবে আফগানিস্তান।</p><p>টি-টোয়েন্টি বিশ্বকাপে ‘ডি’ গ্রুপে আফগানিস্তানের প্রতিপক্ষ নিউজিল্যান্ড, দক্ষিণ আফ্রিকা, সংযুক্ত আরব আমিরাত ও কানাডা। চেন্নাইয়ে ৮ ফেব্রুয়ারি নিউজিল্যান্ডের মুখোমুখি হয়ে টি-টোয়েন্টি বিশ্বকাপ শুরু করবে রশিদ খানের দল।</p></div></div></div></body></html>"
        },
        {
            "title": "জানাজার আগে মায়ের জন্য সবার কাছে দোয়া চাইলেন তারেক রহমান | প্রথম আলো",
            "time": "2025-12-31T09:32:44",
            "imgUrl": "https://media.prothomalo.com/prothomalo-bangla%2F2025-12-31%2Fu9evl6wp%2FTaraq-Zanaza.jpg?rect=0%2C0%2C1313%2C689&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিএনপির সদ্যপ্রয়াত চেয়ারপারসন খালেদা জিয়ার জন্য সবার কাছে দোয়া চেয়েছেন তাঁর বড় ছেলে দলের ভারপ্রাপ্ত চেয়ারম্যান তারেক রহমান।</p><p>আজ বুধবার বেলা তিনটার পর খালেদা জিয়ার জানাজা শুরুর আগে সবার কাছে মায়ের জন্য দোয়া চান তারেক রহমান।</p><p>রাজধানীর মানিক মিয়া অ্যাভিনিউয়ে খালেদা জিয়ার জানাজা হয়। জানাজায় অংশ নিতে আসা বিপুল মানুষের উদ্দেশে তারেক রহমান বলেন, ‘দোয়া করবেন। আল্লাহ তাআলা যাতে ওনাকে (খালেদা জিয়া) বেহেশত দান করেন।’</p><p>তারেক রহমান বলেন, খালেদা জিয়া জীবিত থাকাকালে যদি কারও কাছ থেকে কোনো ঋণ নিয়ে থাকেন, দয়া করে তাঁরা যেন তাঁর (তারেক রহমান) সঙ্গে যোগাযোগ করেন। তিনি তা পরিশোধের ব্যবস্থা করবেন।</p></div></div></div></body></html>"
        },
        {
            "title": "আজ সন্ধ্যার পর থেকে চট্টগ্রামে যেসব বিধিনিষেধের কথা জানাল পুলিশ | প্রথম আলো",
            "time": "2025-12-31T09:28:45",
            "imgUrl": "https://media.prothomalo.com/prothomalo-bangla%2F2025-12-31%2Ftycilr2t%2Fprothomalo-english2025-08-18t71cbf0oprothomalo-bangla2025-08-18vo6on0ic78057ca5-bf57-4318-8e0e-2c58fd71815e.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>খ্রিষ্টীয় নববর্ষ ২০২৬ উপলক্ষে চট্টগ্রাম মহানগর এলাকায় শান্তি-শৃঙ্খলা রক্ষায় আতশবাজি, পটকা ফোটানো ও ফানুস ওড়ানো নিষেধ করা হয়েছে। একই সঙ্গে আজ বুধবার সন্ধ্যা ৬টা থেকে পরদিন বৃহস্পতিবার সন্ধ্যা পর্যন্ত নগরের পতেঙ্গা সমুদ্রসৈকত ও পারকিতে দর্শনার্থী অবস্থান করতে পারবে না। নগর পুলিশের কমিশনার হাসিব আজিজের সই করা এক বিজ্ঞপ্তিতে এসব তথ্য জানানো হয়। বিজ্ঞপ্তি পাঠানোর বিষয়টি নিশ্চিত করেন নগর পুলিশের সহকারী কমিশনার (গণমাধ্যম) আমিনুর রশিদ।</p><p>বিজ্ঞপ্তিতে বলা হয়, চট্টগ্রাম মহানগর পুলিশ অধ্যাদেশের ২৮, ২৯ ও ৩৩ ধারার ক্ষমতাবলে এ নির্দেশনাগুলো জারি করা হয়। নির্দেশনায় বলা হয়েছে, বছরের শেষ রাতে জনসাধারণের ব্যবহৃত স্থান, সড়ক, উন্মুক্ত স্থান ও ভবনের ছাদে কোনো ধরনের জমায়েত, নাচগান, সাংস্কৃতিক অনুষ্ঠান ও শোভাযাত্রা করা যাবে না। পাশাপাশি আতশবাজি, পটকা ফোটানো ও ফানুস ওড়ানো নিষেধ করা হয়েছে। পতেঙ্গা ও পারকি সৈকতে বুধবার সন্ধ্যা থেকে পরদিন একই সময় পর্যন্ত দর্শনার্থী অবস্থান করতে পারবে না। একই সময়ের মধ্যে আবাসিক হোটেল, রেস্তোরাঁ, জনসমাবেশ ও উৎসবস্থলে লাইসেন্সকৃত আগ্নেয়াস্ত্রসহ তলোয়ার, বর্শা, বন্দুক, ছোরা, লাঠি ও বিস্ফোরক দ্রব্য বহন নিষিদ্ধ থাকবে।</p></div></div></div></body></html>"
        },
        {
            "title": "কারিগরি শিক্ষাপ্রতিষ্ঠানে বছরে ছুটি ৫৬ দিন, দেখুন তালিকা | প্রথম আলো",
            "time": "2025-12-31T09:24:21",
            "imgUrl": "https://media.prothomalo.com/prothomalo-bangla%2F2023-12%2F1943f324-c0ed-4b3c-9f83-65a658aedfd9%2Fc340027cc38fb529e53feb706f6598fc_5bd5ccadba60f.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>৪. সাপ্তাহিক ছুটি (শুক্র ও শনিবার) ব্যতীত বছরে মোট ছুটি থাকবে ৫৬ দিন;</p><p>৫. কোনো সরকারি কর্মকর্তা/বিশিষ্ট ব্যক্তিবর্গের পরিদর্শন উপলক্ষে শিক্ষার্থীদের ক্লাস বন্ধ করা, প্রতিষ্ঠান ছুটি দেওয়া যাবে না এবং সংবর্ধিত/পরিদর্শনকারী ব্যক্তির আগমন উপলক্ষে শিক্ষার্থীদের রাস্তায় দাঁড় করানো যাবে না;</p><p>৬. ছুটিকালীন অনুষ্ঠিতব্য ভর্তি/অন্যান্য পরীক্ষা অনুষ্ঠানের জন্য প্রয়োজনে শিক্ষা প্রতিষ্ঠান খোলা রাখতে হবে;</p><p>৭. পাবলিক পরীক্ষার কেন্দ্র/ভেন্যু থাকলে উক্ত প্রতিষ্ঠানে পরীক্ষার সময় বিকল্প ব্যবস্থায় এবং কেন্দ্র/ভেন্যু ব্যতীত অন্যান্য প্রতিষ্ঠানে যথারীতি শ্রেণি কার্যক্রম চালু থাকবে। কোনো অবস্থাতেই পাঠদান/শ্রেণি কার্যক্রম বন্ধ রাখা যাবে না;</p><p>৮. জাতীয়ভাবে গুরুত্বপূর্ণ দিবস যথা: ২১ ফেব্রুয়ারি, ২৬ মার্চ ও ১৬ ডিসেম্বর শ্রেণি কার্যক্রম বন্ধ থাকবে, তবে সংশ্লিষ্ট দিবসের বিষয়ভিত্তিক বিভিন্ন অনুষ্ঠানের আয়োজন করে শিক্ষার্থী, শিক্ষক ও কর্মচারী সমন্বয়ে উদ্‌যাপন করতে হবে;</p></div></div></div></body></html>"
        },
        {
            "title": "হাতিয়ায় হান্নান মাসউদের প্রতিদ্বন্দ্বী তাঁর বাবা, হয়েছেন আলোচিত দল বিএসপির প্রার্থী | প্রথম আলো",
            "time": "2025-12-31T09:21:34",
            "imgUrl": "https://media.prothomalo.com/prothomalo-bangla%2F2025-12-31%2Fwnmmzkyx%2F2643ab6d-222e-46a8-8940-e27395f83b4f.jfif?rect=0%2C24%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাবার মনোনয়নপত্র জমা দেওয়ার বিষয়টি স্বীকার করেন এনসিপি নেতা হান্নান মাসউদ। তিনি দাবি করেন তাঁর বাবা ‘ডামি প্রার্থী’। আজ বুধবার দুপুরে তিনি প্রথম আলোকে বলেন, প্রাথমিকভাবে তাঁকে প্রার্থী করা হয়েছে। এমন আরও ডামি প্রার্থী রয়েছে। প্রত্যাহারের সময় প্রত্যাহার করে নেবেন।’</p><p>এ বিষয়ে বক্তব্য জানতে চেয়ে হান্নান মাসউদের বাবা আমিরুল ইসলাম মো. আবদুল মালেকের মুঠোফোনে একাধিকবার কল করা হলেও তিনি ধরেননি। পরে সুপ্রিম পার্টির চেয়ারম্যান সাইয়েদ সাইফুদ্দিন মাইজভান্ডারী প্রথম আলোকে বলেন, হান্নান মাসউদের বাবা দীর্ঘদিন ধরে তাঁদের দলের অনুসারী। হাতিয়ায় তাঁদের দলের অনেক অনুসারী রয়েছেন। তাই তাঁকে দল থেকে মনোনয়ন দেওয়া হয়েছে।</p><p><strong>এই আসনে আরও যাঁরা</strong></p><p>জেলা রিটার্নিং কর্মকর্তার কার্যালয় সূত্রে জানা গেছে, নোয়াখালী-৬ আসনে ছেলে আবদুল হান্নান মাসউদ, তাঁর বাবা আমিরুল ইসলাম মো. আবদুল মালেক ছাড়াও প্রার্থী হয়েছেন আরও ১২ জন। তাঁরা হলেন বাংলাদেশ জাতীয়তাবাদী দল বিএনপির মো. মাহবুবের রহমান, স্বতন্ত্র (বিএনপির বিদ্রোহী) তানভীর উদ্দিন (উপজেলা বিএনপির সাবেক সাধারণ সম্পাদক), জাতীয় পার্টির এ টি এম নাবী উল্যাহ, স্বতন্ত্র (বিএনপির বিদ্রোহী) মোহাম্মদ ফজলুল আজিম (সাবেক সংসদ সদস্য ও উপজেলা বিএনপির সাবেক সভাপতি), স্বতন্ত্র শামীমা আজিম (ফজলুল আজিমের স্ত্রী), জাতীয় সমাজতান্ত্রিক দল (জেএসডি) মোহাম্মদ আবদুল মোতালেব, গণ অধিকার পরিষদের (জিওপি) মোহাম্মদ আজাহার উদ্দিন, জামায়াতে ইসলামীর শাহ মোহাম্মদ মাহফজুল হক, জাতীয় পার্টির (জাপা) নাছিম উদ্দিন মো. বায়েজীদ, ইসলামী আন্দোলন বাংলাদেশের মো. নুরুল ইসলাম শরীফ, লিবারেল ডেমোক্রেটিক পার্টির (এলডিপি) মোহাম্মদ আবুল হোসেন, স্বতন্ত্র মুহাম্মদ নুরুল আমীন।</p></div></div></div></body></html>"
        },
        {
            "title": "৩০ লাখের বেশি করদাতা অনলাইনে রিটার্ন দিয়েছেন | প্রথম আলো",
            "time": "2025-12-31T09:17:32",
            "imgUrl": "https://media.prothomalo.com/prothomalo-bangla%2F2023-11%2F47004a2a-c6e1-41db-9f0e-0f837032a27e%2Fp_alo.webp?rect=0%2C0%2C977%2C513&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রিটার্ন জমার সময় নিজের প্রয়োজন অনুসারে কিছু কাগজপত্রের তথ্য লাগবে। বিভিন্ন সরকারি-বেসরকারি অফিস থেকে এসব প্রয়োজনীয় কাগজপত্র জোগাড় করতে হবে। যেসব কাগজপত্রের লাগবে, সেগুলোর মধ্যে অন্যতম হলো বেতন খাতের আয়ের দলিল, সিকিউরিটিজের ওপর সুদ আয়ের সনদ, ভাড়ার চুক্তিপত্র, পৌরকরের রসিদ, বন্ধকি ঋণের সুদের সনদ, মূলধনি সম্পদের বিক্রয় কিংবা ক্রয়মূল্যের চুক্তিপত্র ও রসিদ, মূলধনি ব্যয়ের আনুষঙ্গিক প্রমাণপত্র, শেয়ারের লভ্যাংশ পাওয়ার ডিভিডেন্ড ওয়ারেন্ট, সুদের ওপর উৎসে কর কাটার সার্টিফিকেট।</p><p>বিনিয়োগ করে কর রেয়াত পেতে চাইলেও কিছু কাগজপত্র লাগবে। যেমন জীবন বিমার কিস্তির প্রিমিয়াম রসিদ, ভবিষ্য তহবিলে দেওয়া চাঁদার সনদ, ঋণ বা ডিবেঞ্চার, সঞ্চয়পত্র, শেয়ারে বিনিয়োগের প্রমাণপত্র, ডিপোজিট পেনশন স্কিমে (ডিপিএস) চাঁদার সনদ, কল্যাণ তহবিলের চাঁদা ও গোষ্ঠী বিমার কিস্তির সনদ, জাকাত তহবিলে দেওয়া চাঁদার সনদ।</p></div></div></div></body></html>"
        },
        {
            "title": "খালেদা জিয়া: বাংলাদেশের প্রথম নারী প্রধানমন্ত্রী ও আপসহীন রাজনীতিক | প্রথম আলো",
            "time": "2025-12-31T09:14:48",
            "imgUrl": "https://media.prothomalo.com/prothomalo-bangla%2F2025-12-31%2Fs8op18o3%2FBNP-CHAIRPERSON.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০২৪ সালের আগস্টে ছাত্র-জনতার অভ্যুত্থানে শেখ হাসিনার পতনের পর খালেদা জিয়ার দেওয়া বক্তব্যটি ছিল এর বড় উদাহরণ।</p><p>৬ আগস্ট গৃহবন্দিত্ব থেকে মুক্তি পাওয়ার পর খালেদা জিয়া সমর্থকদের প্রতি প্রতিশোধপরায়ণ না হওয়ার আহ্বান জানান। মহিউদ্দিন আহমদ বলেন, ‘অনেকের কাছেই এটি ছিল অকল্পনীয়। রাজনৈতিক পরিস্থিতি নিজের অনুকূলে থাকার পরও তিনি কোনো উসকানিমূলক ভাষা ব্যবহার করেননি।’</p><p>তবে এখন একটি বড় প্রশ্ন দেখা দিয়েছে, খালেদা-পরবর্তী যুগে বিএনপির ভবিষ্যৎ কী? এ প্রশ্নের জবাবের কেন্দ্রে রয়েছেন তাঁর ছেলে তারেক রহমান।</p><p>মহিউদ্দিন আহমদ বলেন, ‘আওয়ামী লীগের মতো বিএনপিও এক ব্যক্তিকেন্দ্রিক দলে পরিণত হয়েছে। তারেক রহমানের নেতৃত্ব এখনো চূড়ান্ত পরীক্ষার সম্মুখীন হয়নি। তাই বিএনপি বড় ধরনের নেতৃত্ব সংকটে পড়তে পারে।’</p><p>আগামী জাতীয় নির্বাচনের কয়েক সপ্তাহ আগে ২৫ ডিসেম্বর বড়দিনের ছুটিতে দেশে ফিরেছেন তারেক রহমান। বিমানবন্দরে দলীয় নেতা-কর্মীদের ঢল নামে। এবারের নির্বাচনে বিএনপির সঙ্গে তাদের সাবেক মিত্র জামায়াতে ইসলামীর হাড্ডাহাড্ডি লড়াইয়ের আভাস পাওয়া যাচ্ছে।</p><p>দেশে ফেরার পর নিজের প্রথম বক্তব্যে তারেক রহমান একটি অন্তর্ভুক্তিমূলক বাংলাদেশ গড়ার কথা বলেছেন। বিশ্লেষকদের ধারণা, ৬০ বছর বয়সী এ নেতা ভারতের সঙ্গে ঝুলে থাকা সম্পর্কেরও উন্নতি করতে পারেন। হাসিনার অপসারণ ও দিল্লিতে পালিয়ে যাওয়ার পর বাংলাদেশের সঙ্গে দেশটির সম্পর্কের অবনতি ঘটেছে। অতীতে ভারতের সঙ্গে বিএনপির সম্পর্ক খুব একটা উষ্ণ না থাকলেও, সম্প্রতি দুই পক্ষ থেকেই ইতিবাচক সংকেত পাওয়া যাচ্ছে।</p><p>এখন বিএনপি ও তারেক রহমানের সামনে বড় পরীক্ষা। ফেব্রুয়ারির নির্বাচন শুধু এটিই ঠিক করবে না যে কে বাংলাদেশের পরবর্তী নেতা হচ্ছেন; বরং এটিও স্পষ্ট করতে পারে যে দেশের মানুষ খালেদা জিয়ার উত্তরসূরির ওপর কতটা আস্থা রাখছে।</p></div></div></div></body></html>"
        },
        {
            "title": "পঞ্চগড়ে তাড়া করে শজারু আটক গ্রামবাসীর, উদ্ধার করল বন বিভাগ | প্রথম আলো",
            "time": "2025-12-31T09:10:05",
            "imgUrl": "https://media.prothomalo.com/prothomalo-bangla%2F2025-12-31%2Fbqjss5p7%2FPanchagarhDH080120251231received25432418816416203.jpg?rect=0%2C0%2C3840%2C2016&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফসলের খেতে দৌড়াদৌড়ি করছিল গায়ে লম্বা লম্বা কাঁটাযুক্ত একটি প্রাণী। সেটি দেখতে পেয়ে জড়ো হন গ্রামের লোকজন। তাড়া করে প্রাণীটিকে ধরে ফেলেন তাঁরা; আটকে রাখেন একটি বাঁশের তৈরি ঝাঁপির (খাঁচা) নিচে। পরে এটি শজারু জানতে পেরে বন বিভাগের কর্মীদের খবর দেন স্থানীয়রা। শজারুটিকে উদ্ধার করে তাঁদের কার্যালয়ে নিয়ে যান বন বিভাগের কর্মীরা।</p><p>আজ বুধবার সকালে পঞ্চগড় সদর উপজেলার চাকলাহাট ইউনিয়নের কিত্তিনিয়াপাড়া এলাকায় এই ঘটনা ঘটে। বন বিভাগের কর্মকর্তারা জানান, শজারুটি প্রাপ্তবয়স্ক। এর ওজন প্রায় আট কেজি এবং প্রায় দেড় ফুট লম্বা।</p></div></div></div></body></html>"
        },
        {
            "title": "সাইবার হামলার ঝুঁকিতে সব আইফোন ও আইপ্যাড, সতর্ক করল অ্যাপল | প্রথম আলো",
            "time": "2025-12-31T09:08:14",
            "imgUrl": "https://media.prothomalo.com/prothomalo-bangla%2F2025-12-31%2F40tri2tn%2Fiphone.jpg?rect=0%2C41%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এই নিরাপত্তা দুর্বলতাগুলোকে ‘জিরো ডে’ ত্রুটি হিসেবে চিহ্নিত করা হয়েছে। ফলে সংশোধনের আগেই হ্যাকাররা সেগুলো কাজে লাগিয়ে সাইবার হামলা চালিয়েছে। অ্যাপল ও গুগলের থ্রেট অ্যানালাইসিস গ্রুপসহ একাধিক নিরাপত্তা দল যৌথভাবে এসব ত্রুটি শনাক্ত করেছে। তাদের মতে, এসব দুর্বলতা বড় ধরনের সাইবার হামলার ঝুঁকি তৈরি করতে পারত। এই ঝুঁকি মোকাবিলায় অ্যাপল আইওএস ১৮.৭.৩ ও আইপ্যাডওএস ১৮.৭.৩ ছাড়াও ম্যাকওএস টাহো ২৬.২, টিভিওএস ২৬.২, ওয়াচওএস ২৬.২, ভিশনওএস ২৬.২ এবং সাফারি ২৬.২ সংস্করণের আপডেট প্রকাশ করেছে। যেসব আইফোন ও আইপ্যাডে স্বয়ংক্রিয় আপডেটসুবিধা চালু রয়েছে, সেগুলোতে প্রয়োজনীয় নিরাপত্তাব্যবস্থা স্বয়ংক্রিয়ভাবে ইনস্টল হয়ে যাবে। তবে যেসব যন্ত্রে আপডেটসুবিধা বন্ধ রয়েছে, সেগুলোর সেটিংসে গিয়ে আইওএস ২৬.২ অথবা আইপ্যাডওএস ২৬.২ সংস্করণ ডাউনলোড ও ইনস্টল করতে হবে।</p></div></div></div></body></html>"
        },
        {
            "title": "আজ দেশের সর্বনিম্ন তাপমাত্রা গোপালগঞ্জে | প্রথম আলো",
            "time": "2025-12-31T08:52:20",
            "imgUrl": "https://media.prothomalo.com/prothomalo-bangla%2F2025-12-31%2Fs5abckgk%2F979be40b-86f4-4bcf-a751-e426a9217798.jfif?rect=0%2C81%2C1496%2C785&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তীব্র শীতে সবচেয়ে বেশি দুর্ভোগে পড়েছেন শহরের হরিদাসপুর বেদেপল্লি, চরমানিকদাহ ও ভেড়ার বাজার আশ্রয়ণ প্রকল্প, মাস্টারপাড়া ও গেটপাড়া এলাকার রিকশাচালক ও দিনমজুরেরা। পর্যাপ্ত শীতবস্ত্রের অভাবে শিশু ও বয়স্করা কষ্ট পাচ্ছেন।</p><p>গোপালগঞ্জের কলবাগান মাস্টারপাড়া এলাকার রিকশাচালক মোশারফ হোসেন বলেন, সকালে রিকশা নিয়ে বের হলেও বেলা সাড়ে ১১টা পর্যন্ত মাত্র ৫০ টাকা আয় হয়েছে। যাত্রী না থাকায় আয় কমে গেছে। সূর্যের দেখা না পাওয়ায় শীত আরও বেশি লাগছে।</p><p>শীতের কারণে ঠান্ডাজনিত রোগের প্রকোপও বাড়ছে। গোপালগঞ্জ ২৫০ শয্যা জেনারেল হাসপাতালের আবাসিক চিকিৎসা কর্মকর্তা (আরএমও) ইব্রাহিম বলেন, তীব্র ঠান্ডায় নিউমোনিয়া, শ্বাসকষ্ট ও পাতলা পায়খানায় আক্রান্ত রোগীর সংখ্যা বেড়েছে। বর্তমানে বহির্বিভাগে রোগীর চাপ স্বাভাবিক সময়ের তুলনায় প্রায় দ্বিগুণ।</p></div></div></div></body></html>"
        },
        {
            "title": "তারেক রহমানের সঙ্গে দেখা করে ভারতের শোকবার্তা দিলেন ভারতীয় পররাষ্ট্রমন্ত্রী | প্রথম আলো",
            "time": "2025-12-31T08:49:03",
            "imgUrl": "https://media.prothomalo.com/prothomalo-bangla%2F2025-12-31%2Fi5mylof9%2FJaishankar.jpg?rect=0%2C0%2C2048%2C1075&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এর আগে আজ বেলা সাড়ে ১১টার দিকে জয়শঙ্কর ভারতীয় বিমানবাহিনীর বিশেষ একটি ফ্লাইটে ঢাকায় এসে পৌঁছান। ভারতের পররাষ্ট্রমন্ত্রী বাংলাদেশ বিমানবাহিনীর বাশার ঘাঁটিতে এসে পৌঁছালে তাঁকে স্বাগত জানান পররাষ্ট্র মন্ত্রণালয়ের সচিব (আন্তঃসরকারি সংস্থা ও কনস্যুলার বিষয়ক) এম ফরহাদ হোসেন। এস জয়শঙ্করের আজ বিকেলেই নয়াদিল্লির উদ্দেশে ঢাকা ছেড়ে যাওয়ার কথা রয়েছে।</p><p>জাতীয় সংসদ ভবনের ভেতরের মাঠ, বাইরের অংশ ও পুরো মানিক মিয়া অ্যাভিনিউজুড়ে খালেদা জিয়ার জানাজা অনুষ্ঠিত হবে। এরপর খালেদা জিয়াকে দাফন করা হবে তাঁর স্বামী ও সাবেক রাষ্ট্রপতি জিয়াউর রহমানের কবরের পাশে।</p><p>খালেদা জিয়া গতকাল মঙ্গলবার সকাল ৬টায় রাজধানীর এভারকেয়ার হাসপাতালে শেষ নিশ্বাস ত্যাগ করেন। তাঁর বয়স হয়েছিল ৭৯ বছর।</p></div></div></div></body></html>"
        },
        {
            "title": "রাজধানীর তেজগাঁওয়ে ট্রাকচাপায় বাবা-মেয়েসহ তিনজন নিহত | প্রথম আলো",
            "time": "2025-12-31T08:44:08",
            "imgUrl": "https://media.prothomalo.com/prothomalo-bangla%2F2025-12-12%2Fhejp5ud1%2Froad_accident_02.png?rect=0%2C110%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুলিশ জানায়, আহত অবস্থায় তিনজনকে উদ্ধার করে ঢাকা মেডিকেল কলেজ হাসপাতালের জরুরি বিভাগে নেওয়া হলে ভোর ৪টা ৫০ মিনিটে কর্তব্যরত চিকিৎসক রফিকুল ও তানজিলাকে মৃত ঘোষণা করেন। আহত নুর ইসলাম চিকিৎসাধীন।</p><p>ঢাকা মেডিকেল কলেজ হাসপাতাল পুলিশ ফাঁড়ির ইনচার্জ পরিদর্শক মো. ফারুক প্রথম আলোকে বলেন, নিহত দুজনের মরদেহ ঢাকা মেডিকেল কলেজের মর্গে রাখা হয়েছে।</p><p>নিহত রফিকুল ইসলামের ভাতিজা আবদুর রাকিব বলেন, তাঁদের গ্রামের বাড়ি নেত্রকোনা জেলার পূর্বধলা উপজেলার জটিয়াবো গ্রামে। তাঁরা মগবাজার ওয়্যারলেস রেলগেট এলাকায় বসবাস করতেন। রফিকুল ইসলামের দুই সন্তান স্থানীয় একটি মাদ্রাসায় পড়াশোনা করত।</p><p>পুলিশ ও পরিবারের ভাষ্য অনুযায়ী, রাত তিনটার দিকে রফিকুল ইসলাম দুই সন্তানকে নিয়ে ব্যাটারিচালিত অটোরিকশায় করে মগবাজার থেকে মহাখালী বাসস্টেশনের উদ্দেশে রওনা হন। পথে তেজগাঁও সাতরাস্তা এলাকায় একটি ট্রাক অটোরিকশাটিকে চাপা দিয়ে পালিয়ে যায়। এতে ঘটনাস্থলেই তিনজন আহত হন। পরে হাসপাতালে নেওয়ার পর বাবা ও মেয়ের মৃত্যু হয়। দুর্ঘটনার পর অটোরিকশাচালক পালিয়ে যায়।</p></div></div></div></body></html>"
        },
        {
            "title": "নিষ্পাপ শৈশবে প্রবীণদের সান্নিধ্য | প্রথম আলো",
            "time": "2025-12-31T08:28:28",
            "imgUrl": "https://media.prothomalo.com/prothomalo-bangla%2F2025-12-31%2F5zbg3u28%2Fpexels-quang-nguyen-vinh-222549-35105913.jpg?rect=0%2C288%2C7008%2C3679&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>একটি পরিবারের সংস্কৃতি, মূল্যবোধ ও ধর্মীয় শিক্ষা প্রজন্মের পর প্রজন্ম বাহিত হয় এই প্রবীণদের মাধ্যমেই। মা–বাবা যখন কর্মব্যস্ততায় ক্লান্ত থাকেন, তখন দাদা-দাদিরাই পরম মমতায় নাতি-নাতনিদের নৈতিক চরিত্রের ভিত্তি গড়ে দেন। তাঁরা কেবল তাঁদের বংশধরদের মধ্যে নিজেদের প্রতিচ্ছবি দেখেন না; বরং আগামীর এক সুন্দর পৃথিবীর স্বপ্ন বোনেন।</p><p>হাদিসে প্রবীণদের উপস্থিতিকে বরকতের কারণ হিসেবে বর্ণনা করা হয়েছে। মহানবী (সা.) বলেছেন, ‘বরকত তোমাদের প্রবীণদের সঙ্গে থাকে।’ (সহিহ ইবনে হিব্বান, হাদিস: ৫৫৯)</p><p>এখানে প্রবীণ বলতে পরিবারের মুরব্বিদের বোঝানো হয়েছে, যাঁদের দোয়া ও উপস্থিতি পরিবারের ওপর আল্লাহর বিশেষ রহমত নিয়ে আসে।</p><p>বর্তমানে শিল্পায়ন ও নগরায়ণের ফলে যৌথ পরিবারগুলো ভেঙে একক পরিবারে পরিণত হচ্ছে। এতে সবচেয়ে বেশি ক্ষতিগ্রস্ত হচ্ছে শিশুরা ও প্রবীণেরা। শিশুরা বঞ্চিত হচ্ছে অমূল্য জীবনবোধ থেকে, আর প্রবীণেরা নিমজ্জিত হচ্ছেন একাকিত্বের অন্ধকারে।</p><p>এ দূরত্ব ঘোচাতে হলে আমাদের পারিবারিক কাঠামোতে প্রবীণদের উপযুক্ত স্থান দিতে হবে। প্রযুক্তির সাহায্য নিয়ে হলেও নাতি-নাতনিদের সঙ্গে তাঁদের নিয়মিত যোগাযোগ নিশ্চিত করতে হবে।</p><p>পবিত্র কোরআনে আত্মীয়তার বন্ধন রক্ষার ওপর বিশেষ জোর দেওয়া হয়েছে। মহান আল্লাহ বলেন, ‘হে মানবজাতি, তোমরা তোমাদের প্রতিপালককে ভয় করো, যিনি তোমাদের এক ব্যক্তি থেকে সৃষ্টি করেছেন...আর ভয় করো আল্লাহকে, যাঁর নামে তোমরা একে অপরের কাছে যাচনা করো এবং সতর্ক থাকো রক্ত-সম্পর্কীয় আত্মীয়তা বন্ধন অটুট রাখতে।’ (সুরা নিসা, আয়াত: ১)</p></div></div></div></body></html>"
        },
        {
            "title": "কর্মক্ষেত্রে আলোচনায় ছিল ‘কোল্ডপ্লের কনসার্টে কিস ক্যাম কাণ্ড’ থেকে স্বাস্থ্য | প্রথম আলো",
            "time": "2025-12-31T08:23:35",
            "imgUrl": "https://media.prothomalo.com/prothomalo-bangla%2F2025-12-31%2Ff1dapntp%2F_MG_8770.jpg?rect=0%2C35%2C3871%2C2032&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>একই সঙ্গে কর্মক্ষেত্রে নতুন প্রবেশ করা জেন–জি কর্মীদের নিয়েও সরগরম ছিল করপোরেট দুনিয়া। একই চাকরি বেশি দিন করতে না চাওয়া, বেতন, অফিস পরিবেশ বদলে ফেলাসহ নানা কারণে জেন–জি কর্মীদের নিয়ে কাজ করতে গিয়ে হিমশিম খেয়েছে মিলেনিয়াল বা তারও আগের প্রজন্ম। সহকর্মীর সঙ্গে আচরণ কেমন হওয়া উচিত, সেসব নিয়েও নানা সময়ে পত্রিকা থেকে কর্মজীবীদের নানা সামাজিক যোগাযোগমাধ্যমে আলোচনা হয়েছে।</p><p>দেশের অফিসগুলোতে আরেকটি গুরুত্বপূর্ণ টপিক ছিল কর্মজীবী মা–বাবার সন্তান দেখভাল প্রসঙ্গ। বিশেষ করে মায়েদের এই সমস্যায় বেশি ভুগতে দেখা গেছে, অনেকে এ কারণে চাকরিও ছেড়েছেন। আর এই বাস্তবতায় অফিসগুলোতে ডে–কেয়ার না থাকার প্রসঙ্গটি আবারও আলোচনায় এসেছে।</p></div></div></div></body></html>"
        }
    ]
}