{
    "source": "প্রথম আলো",
    "articles": [
        {
            "title": "জলবায়ু সম্মেলনে কাঙ্ক্ষিত ফল না আসার আশঙ্কা | প্রথম আলো",
            "time": "2025-11-22T22:22:00",
            "imgUrl": "https://media.prothomalo.com/prothomalo-bangla%2F2025-11-22%2Fy9o80k3f%2FCapture.PNG?rect=0%2C67%2C958%2C503&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জীবাশ্ম জ্বালানির ব্যবহার বন্ধ করাসংক্রান্ত ভাষা গ্রহণ করতে অস্বীকার করায় তেলসমৃদ্ধ সৌদি আরব ও রাশিয়া, কয়লা উৎপাদক ভারত এবং অন্য অনেক উদীয়মান দেশকে দায়ী করেছেন ফ্রান্সের পরিবেশমন্ত্রী। ২০২৩ সালে দুবাইয়ে অনুষ্ঠিত কপ২৮ চুক্তিতে জীবাশ্ম জ্বালানি থেকে সরে আসার পদক্ষেপের কথা বলা হয়েছিল। কিন্তু বৈশ্বিক উষ্ণায়নের প্রধান কারণ তেল, গ্যাস ও কয়লার ব্যবহার ধাপে ধাপে বন্ধ করার প্রচেষ্টা বাস্তবায়নে ব্যর্থতায় হতাশা দেখা দিয়েছে।</p><p>সম্মেলনে অংশ নেওয়া দক্ষিণ এশিয়ার আলোচক দলের বিশেষ দূত অরুণাভ ঘোষ এ ধরনের প্রচেষ্টার বিরুদ্ধে প্রতিক্রিয়া জানিয়েছেন। তিনি বলেছেন, এক পক্ষ পৃথিবীকে বাঁচাতে যত্নশীল হলেও অন্য পক্ষ তা চায় না। কারণ, তারা চুক্তির ভাষা নিয়ে অসন্তুষ্ট। তারা পৃথিবীর ভালো–মন্দ নিয়ে মাথা ঘামায় না। এটি আলোচনার মনোবৃত্তিকে মারাত্মকভাবে ক্ষতিগ্রস্ত করে।</p><p>লুলা দা সিলভার ‘রোডম্যাপ’ বাদ দেওয়ার পক্ষে যুক্তি দিয়েছেন অরুণাভ ঘোষ। তিনি বলেছেন, উদীয়মান দেশগুলোকে তাদের জ্বালানি নিরাপত্তা নিশ্চিত করতে হবে। তা ছাড়া জীবাশ্ম জ্বালানি খাতে নির্ভরশীল শ্রমিকদের জন্য ন্যায়সংগত রূপান্তর নিশ্চিত করতে হবে।</p></div></div></div></body></html>"
        },
        {
            "title": "জি২০তেও অগ্রাধিকার পাচ্ছে জলবায়ু ও ইউক্রেন ইস্যু | প্রথম আলো",
            "time": "2025-11-22T21:58:00",
            "imgUrl": "https://media.prothomalo.com/prothomalo-bangla%2F2025-11-22%2Ffgdu6y9b%2FCapture.PNG?rect=0%2C30%2C972%2C510&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সম্মেলনে আফ্রিকা মহাদেশের নিম্নআয়ের দেশগুলোর জন্য ঋণমুক্তির ব্যবস্থা আলোকপাত করা হতে পারে; যা উন্নয়নশীল বিশ্বজুড়ে অন্তর্ভুক্তিমূলক প্রবৃদ্ধির পথে একটি বড় বাধা। এ ছাড়া সম্মেলনে জলবায়ু অভিযোজন, অভ্যন্তরীণ সহযোগিতা এবং দেশগুলোর মধ্যে কৌশলগত দিকনির্দেশনা নিয়ে আলোচনা হতে পারে।</p><p>বিবিসি জানায়, যুক্তরাজ্যের প্রধানমন্ত্রী কিয়ার স্টারমার বলেন, ইউক্রেন-রাশিয়ার যুদ্ধ অবসানে যুক্তরাষ্ট্রের দেওয়া পরিকল্পনা নিয়ে কিয়েভের মিত্রদেশগুলো আলোচনা করবে। দক্ষিণ আফ্রিকায় জি২০ শীর্ষ সম্মেলনে এ আলোচনা হবে। সেখানে প্রস্তাবটিকে দৃঢ় ও কার্যকর করে তোলার উপায় খোঁজা হবে। রাশিয়া-ইউক্রেন যুদ্ধ থামাতে যুক্তরাষ্ট্র ওই ২৮ দফা পরিকল্পনা তৈরি করেছে। খসড়া পরিকল্পনাটি প্রকাশ না করা হলেও ইতিমধ্যে এর বিস্তারিত তথ্য ফাঁস হয়ে গেছে। এ পরিকল্পনাকে রাশিয়ার প্রতি পক্ষপাতমূলক বলে বিবেচনা করা হচ্ছে।</p></div></div></div></body></html>"
        },
        {
            "title": "ট্রাম্পের পরিকল্পনায় কিয়েভ নয়, মস্কোর স্বার্থ বেশি গুরুত্ব পাচ্ছে | প্রথম আলো",
            "time": "2025-11-22T21:32:19",
            "imgUrl": "https://media.prothomalo.com/prothomalo-bangla%2F2025-11-16%2F5jpo1s5n%2FTrump.png?rect=0%2C48%2C705%2C370&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইউক্রেন যুদ্ধ বন্ধে একটি শান্তি পরিকল্পনার খসড়া করেছেন যুক্তরাষ্ট্রের প্রেসিডেন্ট ডোনাল্ড ট্রাম্প। তাঁর প্রস্তাবিত ২৮ দফা এই পরিকল্পনার খসড়া ফাঁস হয়েছে। বিশ্লেষকেরা মনে করছেন, ট্রাম্পের শান্তি পরিকল্পনায় রাশিয়ার প্রায় সব চাওয়া পূরণ হবে। অন্যদিকে আরও কোণঠাসা হবে ইউক্রেন।</p><p>ট্রাম্পের খসড়া প্রস্তাবে ২০২২ সালে ইস্তাম্বুলে হওয়া আলোচনায় রাশিয়ার দাবির সঙ্গে বড় সামঞ্জস্য রয়েছে। তখন বর্তমানের চেয়ে ইউক্রেনের আরও বেশি ভূখণ্ড রাশিয়ার দখলে ছিল। আর গত তিন বছরে যুদ্ধক্ষেত্রে সামরিকভাবে বিভিন্ন দিকে মস্কোর যেসব ব্যর্থতা, তা আলোচনায় ছিল না।</p><p>ট্রাম্পের পরিকল্পনা কার্যকর হলে রাশিয়ার প্রাথমিক দুটি লক্ষ্য পূরণ হবে। প্রথমত, এতে এমন সব শর্ত রয়েছে, যেগুলো রাশিয়ার জন্য এতটাই সুবিধাজনক যে এর সামান্য অংশ মানলেও তা হবে মস্কোর জন্য বড় জয়। দ্বিতীয়ত, এটাকে রাশিয়ান কূটনীতিকেরা একই সঙ্গে আলোচনা ও যুদ্ধ চালিয়ে যাওয়ার অজুহাত হিসেবে ব্যবহার করতে পারেন।এর মাধ্যমে যখন যুদ্ধক্ষেত্রে সুবিধাজনক অবস্থানে থাকবে, তখন তারা চুক্তি করতে চাইবে।</p></div></div></div></body></html>"
        },
        {
            "title": "সিএমএম আদালতে পুলিশ-ম্যাজিস্ট্রেসি কনফারেন্স অনুষ্ঠিত | প্রথম আলো",
            "time": "2025-11-22T21:11:31",
            "imgUrl": "https://media.prothomalo.com/prothomalo-bangla%2F2025-11-22%2Fqgsp7r82%2FCMM-conference.jpeg?rect=0%2C144%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঢাকার চিফ মেট্রোপলিটন ম্যাজিস্ট্রেট (সিএমএম) আদালতের সম্মেলন কক্ষে শনিবার পুলিশ-ম্যাজিস্ট্রেসি কনফারেন্স অনুষ্ঠিত হয়েছে। পরে সিএমএম আদালত এক সংবাদ বিজ্ঞপ্তিতে এ খবর জানিয়েছে।</p><p>সংবাদ বিজ্ঞপ্তিতে বলা হয়, কনফারেন্সে সাক্ষীদের হাজির করা, পুলিশ রিমান্ড ও অন্তর্বর্তী তদন্ত প্রতিবেদন, আদালত চত্বরের নিরাপত্তা বিধান, অনুসন্ধান বা তদন্তের ক্ষেত্রে প্রতিবন্ধকতা দূরীকরণ, জখমি সনদ (ইনজুরি সার্টিফিকেট), ময়নাতদন্ত, মরদেহের ফরেনসিক ও ভিসেরা প্রতিবেদন, মালখানা থেকে আদালতে আলামত উপস্থাপন এবং ন্যায়বিচার নিশ্চিত করাসহ বিভিন্ন বিষয়ে আলোচনা হয়েছে।</p></div></div></div></body></html>"
        },
        {
            "title": "ব্যানার টানানো নিয়ে তিতুমীর কলেজে ছাত্রদল-শিবিরের সংঘর্ষে আহত তিন | প্রথম আলো",
            "time": "2025-11-22T20:58:19",
            "imgUrl": "https://media.prothomalo.com/prothomalo-bangla%2F2025-11-22%2Fczsn1rov%2F%E0%A7%AB.jpg?rect=0%2C36%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজধানীর সরকারি তিতুমীর কলেজে ব্যানার টানানোকে কেন্দ্র করে ছাত্রদল ও শিবিরের মধ্যে সংঘর্ষ হয়েছে। এতে অন্তত তিন শিক্ষার্থী আহত হওয়ার খবর পাওয়া গেছে। আহতদের একজন কলেজের গণমাধ্যমকর্মী। পুলিশ এসব খবর জানিয়েছে। তবে আহতদের পরিচয় তাৎক্ষণিকভাবে নিশ্চিত হওয়া যায়নি।</p><p>শনিবার দিবাগত রাত ১২টার দিকে সংঘর্ষের ঘটনা ঘটে। আহতদের শহীদ সোহরাওয়ার্দী মেডিকেল কলেজ হাসপাতালে নেওয়া হয়েছে।</p></div></div></div></body></html>"
        },
        {
            "title": "হজরত শাহজালাল বিমানবন্দরে ১৩০০ গ্রাম স্বর্ণালংকারসহ একজন আটক | প্রথম আলো",
            "time": "2025-11-22T20:10:38",
            "imgUrl": "https://media.prothomalo.com/prothomalo-bangla%2F2025-11-22%2Fdv6g2irn%2FCapture.PNG?rect=0%2C32%2C611%2C321&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এপিবিএনের পক্ষ থেকে দাবি করা হয়, আটক নূরুল আলম বিমানবন্দরে সোনা চোরাচালান চক্রের সঙ্গে জড়িত। চক্রটি বিভিন্ন দেশ থেকে শুল্ক ফাঁকি দিয়ে যাত্রীদের মাধ্যমে সোনা আনে। নূরুল বিমানবন্দর থেকে এসব সোনা গ্রহণ (রিসিভ) করেন। তাঁর বিরুদ্ধে বিমানবন্দর থানায় মামলার প্রক্রিয়া চলছে।</p><p>এ বিষয়ে এয়ারপোর্ট আর্মড পুলিশ ব্যাটালিয়নের অপারেশনাল কমান্ডার পুলিশ সুপার মোহাম্মদ মোজাম্মেল হক বলেন, বিমানবন্দর এলাকায় চোরাচালান রোধ এবং অন্যান্য অপরাধ দমনে নিয়মিত অভিযান পরিচালনা করা হয়। এরই অংশ হিসেবে আজকের এ অভিযান।</p></div></div></div></body></html>"
        },
        {
            "title": "শিক্ষার্থীদের নিরাপত্তা নিশ্চিতে আবাসিক হলের ঝুঁকি যাচাই ও পদক্ষেপ গ্রহণের দাবি ডাকসুর | প্রথম আলো",
            "time": "2025-11-22T20:07:35",
            "imgUrl": "https://media.prothomalo.com/prothomalo-bangla%2F2025-11-22%2Fv64e3nfu%2F%E0%A7%A9.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মূল্যায়ন সম্পন্ন না হওয়া এবং শিক্ষার্থীদের ঝুঁকিপূর্ণ স্থান থেকে নিরাপদ জায়গায় স্থানান্তর না করা পর্যন্ত ঢাকা বিশ্ববিদ্যালয়কে সাময়িকভাবে বন্ধ ঘোষণা করতে হবে উল্লেখ করে বলা হয়, তবে বিশ্ববিদ্যালয় বন্ধ থাকাকালীন শিক্ষার্থীরা যেন সেশনজটে না পড়েন, সে জন্য অনলাইনে ক্লাস পরিচালনার ব্যবস্থা নিতে হবে। একই সঙ্গে বিশ্ববিদ্যালয় আবার খুলে দেওয়ার পর দ্রুত সময়ের মধ্যে স্থগিত হওয়া পরীক্ষা সম্পন্ন করার বিশেষ উদ্যোগ নিতে হবে। প্রশাসন যদি শিক্ষার্থীদের নিরাপত্তা উপেক্ষা করে প্রয়োজনীয় জরুরি পদক্ষেপ নিতে ব্যর্থ হয়, তাহলে শিক্ষার্থীদের সঙ্গে নিয়ে তাঁদের নিরাপত্তা নিশ্চিত করতে প্রশাসনকে বাধ্য করবে ডাকসু।</p></div></div></div></body></html>"
        },
        {
            "title": "এক দিনে ৩ বার ভূমিকম্প | প্রথম আলো",
            "time": "2025-11-22T19:27:35",
            "imgUrl": "https://media.prothomalo.com/prothomalo-bangla%2F2025-11-22%2Fvymb9jr3%2FCapture.PNG?rect=0%2C74%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পলাশের কাঁচা সড়কে ফাটল দেখা দেওয়া পলাশ রেসিডেন্সিয়াল মডেল স্কুল অ্যান্ড কলেজসংলগ্ন এলাকার বাসিন্দা শাকিল আহমেদ বলেন, ‘ভূমিকম্পের (শুক্রবার) পর থেকে এখনো আমরা আতঙ্কের মধ্যেই আছি। মনে হলেই বুকের মধ্যে ধড়ফড় করে। রাতে বাচ্চাদের নিয়ে ঘুমাতে পর্যন্ত পারি নাই। আল্লাহ, আমাদের রক্ষা করছে।’</p><p>পলাশের গজারিয়া এলাকার রহিম মিয়া টিনের ঘরে বসবাস করেন। তিনি বলেন, ‘এমন ঝাক্কা জীবনেও খাই নাই। মনে হইতেছিল, ঘর ভাইঙ্গা ওপরে পড়ব। আজ সারা দিন ধরে আতঙ্কে আছি। ঘরের সবাইরে সতর্ক কইরা বলছি, বেশির ভাগ সময় ঘরের বাইরে থাকতে।’</p><p>মালিতা এলাকার বাসিন্দা মনির হোসেন বলেন, ‘এলাকায় মাটির ঘরের দেয়াল ধসে একজনের মৃত্যুর পর আতঙ্ক আরও বেড়ে গেছে। সবাই মিলে সতর্ক থাকার চেষ্টা করছি। কিন্তু আতঙ্ক কাটছে না।’</p></div></div></div></body></html>"
        },
        {
            "title": "বাউলশিল্পী আবুল সরকারের মুক্তি দাবি লেখক শিবিরের | প্রথম আলো",
            "time": "2025-11-22T19:06:12",
            "imgUrl": "https://media.prothomalo.com/prothomalo-bangla%2F2025-11-20%2F1x77ax07%2Fpro.avif?rect=0%2C8%2C621%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>লেখক শিবিরের শীর্ষ নেতৃত্ব বলেছে, ‘আমরা গভীর উদ্বেগের সঙ্গে খেয়াল করছি, বিগত আওয়ামী ফ্যাসিবাদের আমলে যেভাবে এ দেশে ভিন্নমতের ওপরে দমন–পীড়ন চলছিল, এখনো সেই ধারা ভিন্নভাবে জারি রাখা হচ্ছে। আওয়ামী লীগ মুক্তিযুদ্ধের চেতনা ও তথাকথিত ধর্মনিরপেক্ষতার নামে নির্যাতন জারি রেখেছিল। সেই জায়গা দখল করার চেষ্টা করছে এখনকার তথাকথিত আলেম সমাজ ও তৌহিদি জনতা নামধারী রাজনৈতিক ধুরন্ধররা।’</p><p>বিবৃতিতে আরও বলা হয়, ‘বাউলদের ওপরে এ ধরনের হামলা একটি রাজনৈতিক পরিকল্পনার অংশ। ৫ আগস্টের পরে একটি মুক্ত রাজনৈতিক পরিস্থিতির সুযোগ নিয়ে এ দেশের গণতান্ত্রিক ও লড়াকু জনগোষ্ঠীকে ধর্মীয় মৌলবাদীরা আক্রমণের লক্ষ্যবস্তুতে পরিণত করেছে।’</p></div></div></div></body></html>"
        },
        {
            "title": "আট আসনে বিক্ষোভ, অবরোধ, মানববন্ধন | প্রথম আলো",
            "time": "2025-11-22T19:04:23",
            "imgUrl": "https://media.prothomalo.com/prothomalo-bangla%2F2025-11-22%2Fn581qeaq%2FUntitled-1.jpg?rect=0%2C11%2C574%2C301&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজশাহী-৩ (পবা-মোহনপুর) আসনে বিএনপির স্থানীয় প্রার্থীর দাবিতে মহাসড়কে শুয়ে বিক্ষোভ মিছিল করেছেন একাংশের নেতা-কর্মীরা। এতে রাজশাহী-নাটোর সড়কে কয়েক কিলোমিটার যানজট তৈরি হয়। গতকাল বিকেলে পবা উপজেলার খড়খড়ি বাইপাস বাজারে এ কর্মসূচি পালিত হয়। স্থানীয় বিএনপির নেতা-কর্মীদের অভিযোগ, রাজশাহীর ছয়টি সংসদীয় আসনের মধ্যে পাঁচটিতে স্থানীয় প্রার্থী মনোনয়ন পেলেও এ আসনে মনোনয়ন দেওয়া হয়েছে দলের কেন্দ্রীয় কমিটির ত্রাণ ও পুনর্বাসনবিষয়ক সহসম্পাদক শফিকুল হককে, তিনি রাজশাহী-২ (সদর) আসনের ভোটার। এ আসনে মনোনয়নপ্রত্যাশী জেলা ছাত্রদলের সাবেক সভাপতি রায়হানুল আলম।</p><p>বিক্ষোভ মিছিলে পবা উপজেলা শ্রমিক দলের যুগ্ম আহ্বায়ক মিজানুর রহমান, হড়গ্রাম ইউনিয়ন বিএনপির সাবেক সাধারণ সম্পাদক রিয়াজুল ইসলাম, হুজুরীপাড়া ইউনিয়ন বিএনপির সাবেক সাধারণ সম্পাদক বেলাল হোসেন, দামকুড়া ইউনিয়ন বিএনপির সাবেক সভাপতি তরিকুল ইসলাম, বড়গাছী ইউনিয়ন বিএনপির সাবেক সাধারণ সম্পাদক নজরুল ইসলাম, হরিপুর ইউনিয়ন বিএনপির সাবেক সভাপতি শামসুল হাজি, সাবেক সাধারণ সম্পাদক আউয়াল হোসেন, মোহনপুর যুবদলের সাবেক যুগ্ম আহ্বায়ক সভাপতি হাবিবুর রহমান হাবিব প্রমুখ বক্তব্য দেন।</p><p>গাইবান্ধা-১ (সুন্দরগঞ্জ) আসনে বিএনপির প্রার্থী খন্দকার জিয়াউল ইসলামকে পরিবর্তনের দাবিতে গতকাল দুপুরে উপজেলা সদরে বিক্ষোভ মিছিল ও সমাবেশ করেন একাংশের নেতা-কর্মীরা। তাঁরা এ আসনে আরেফিন আজিজ সরদারকে দলীয় মনোনয়ন দেওয়ার দাবি জানান। জিয়াউল ইসলাম জেলা বিএনপির সহসভাপতি। তিনি পেশায় চিকিৎসক। বিক্ষোভকারীদের অভিযোগ, পেশাগত কারণে তিনি ঢাকায় থাকেন। মনোনয়নপ্রত্যাশী আরেফিন আজিজ সোনারায় ইউনিয়ন বিএনপির ৩ নম্বর ওয়ার্ডের সদস্য। পেশায় তিনি ব্যবসায়ী।</p></div></div></div></body></html>"
        },
        {
            "title": "এবার কায়রো থেকে সুখবর পেল ‘বালুর নগরীতে’ | প্রথম আলো",
            "time": "2025-11-22T19:00:00",
            "imgUrl": "https://media.prothomalo.com/prothomalo-bangla%2F2025-11-22%2F0kq3e7hi%2FWhatsApp_Image_2025_11_22_at_6_21_07_PM.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-22%2F104appjl%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তিনি বলেন, ‘আমাদের সিনেমাটি ইতিমধ্যে ৭/৮টির বেশি চলচ্চিত্র উৎসবে অংশগ্রহণ করেছে। দুই দিন আগেও ক্যামেরাইমেজ উৎসবের খবর দেখলাম। এই মনোনয়নের সঙ্গে কোনো পুরস্কার পাওয়ার খবর পেলে অবশ্যই ভালো লাগে। এটা টিমের জন্য আনন্দের খবর। উৎসবে অংশ নিয়ে পুরস্কার গ্রহণ করতে পারলে ভালো লাগত।’</p><p>এর আগে ইউরোপের গুরুত্বপূর্ণ চলচ্চিত্র উৎসব কার্লোভি ভেরি থেকে গ্র্যান্ড জুরি পুরস্কার এনে দেয় ‘বালুর নগরীতে’। এই উৎসবে ওয়ার্ল্ড প্রিমিয়ারের পরে বিশ্বের একাধিক উৎসবে অংশ নেয় সিনেমাটি। সিনেমার অভিনেতা মোস্তফা মন্ওয়ার জানান, এর আগেও বাংলাদেশ থেকে বেশ কয়েকটি সিনেমা এই উৎসবে অংশ নিয়েছে। সেখানে এবার দেশ থেকে প্রতিযোগিতামূলক শাখায় প্রতিযোগিতা করে আমাদের সিনেমাটি। এ শাখার যেকোনো পুরস্কার পাওয়া খুবই গুরুত্বপূর্ণ অর্জন।</p></div></div></div></body></html>"
        },
        {
            "title": "জুডিশিয়াল সার্ভিস অ্যাসোসিয়েশন ও ইউনিভার্সেল মেডিকেলের মধ্যে স্বাস্থ্য চুক্তি | প্রথম আলো",
            "time": "2025-11-22T18:46:31",
            "imgUrl": "https://media.prothomalo.com/prothomalo-bangla%2F2025-11-22%2Flnmxktws%2Funiversal.jpeg?rect=237%2C0%2C2086%2C1095&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অনুষ্ঠানে আরও উপস্থিত ছিলেন জুডিশিয়াল সার্ভিস অ্যাসোসিয়েশনের সেক্রেটারি জেনারেল (যুগ্ম জেলা জজ) মুহাম্মদ মাজহারুল ইসলাম, সাংগঠনিক সম্পাদক (সিনিয়র জুডিশিয়াল ম্যাজিস্ট্রেট) এস এম শরিয়ত উল্লাহ, সহকারী মহাসচিব জিয়া উদ্দিন আহমেদ। ইউনিভার্সেল মেডিকেল কলেজ হাসপাতালের চেয়ারম্যান প্রীতি চক্রবর্ত্তী, অ্যাসিস্ট্যান্ট জেনারেল ম্যানেজার (বিজনেস ডেভেলপমেন্ট) এ কে এম সাহেদ হোসেন, হেড অব করপোরেট নীতা চক্রবর্ত্তী, হেড অব ব্র্যান্ড সি এফ জামান প্রমুখ।</p></div></div></div></body></html>"
        },
        {
            "title": "পাহাড়ে ভুট্টা | প্রথম আলো",
            "time": "2025-11-22T18:41:27",
            "imgUrl": "https://media.prothomalo.com/prothomalo-bangla%2F2025-11-22%2F2iowmla9%2F%E0%A7%A8.JPG?rect=0%2C182%2C2004%2C1052&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F18c58c05-9e66-46f3-8946-4437460f8f90%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">চুলায় আগুন জ্বালিয়ে ভুট্টা সেদ্ধ করতে ব্যস্ত এক নারী</figcaption></p></div></div></body></html>"
        },
        {
            "title": "বার্সেলোনার ইতিহাসে সবচেয়ে ভালোবাসার খেলোয়াড়ের পুরস্কার পেয়ে যা বললেন মেসি | প্রথম আলো",
            "time": "2025-11-22T18:40:33",
            "imgUrl": "https://media.prothomalo.com/prothomalo-bangla%2F2025-11-22%2F1nyhoxq3%2FXzJIVym9.jpg?rect=0%2C0%2C680%2C357&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিশ্বকাপজয়ী এই মহাতারকা ২০০৪–২০২১ সাল পর্যন্ত বার্সেলোনা মূল দলের হয়ে ৮৩৭ ম্যাচে ৭০৯ গোল করেছেন এবং ৩৫টি শিরোপা জেতেন। তাঁর হাত ধরেই বার্সা বিশ্বের সেরা হিসেবে নিজেদের প্রতিষ্ঠিত করে।</p><p>বার্সার সবচেয়ে ভালোবাসার ফুটবলারের স্বীকৃতি পেয়ে উচ্ছ্বসিত মেসি ফেলে আসা সময়ের স্মৃতিচারণাও করেন, ‘আমরা একসঙ্গে অনেক কিছুর ভেতর দিয়ে গেছি, ভালো ও খারাপ উভয় দিকেই।  কারণ, এত বছরের সম্পর্ক সব সময় মধুর হয় না, কঠিন সময়ও আসে। এটা আমার ঘর, আমার জায়গা, আমার মানুষ। আমি চেয়েছিলাম অন্য কোনো ক্লাবে না গিয়ে আমার পুরো ক্যারিয়ারটিই সেখানে কাটাতে। দুঃখজনকভাবে, বিষয়গুলো অন্য রকমভাবে ঘটেছিল।’</p></div></div></div></body></html>"
        },
        {
            "title": "ভূমিকম্প পরবর্তী জরুরি পরিস্থিতি : ঢাকা বিশ্ববিদ্যালয় ১৫ দিন বন্ধ ঘোষণা | প্রথম আলো",
            "time": "2025-11-22T18:35:00",
            "imgUrl": "https://media.prothomalo.com/prothomalo-bangla%2F2025-11-22%2Flu54iwsf%2F1y8qfh8r.?rect=0%2C0%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভূমিকম্পের কারণে সৃষ্ট জরুরি পরিস্থিতিতে ঢাকা বিশ্ববিদ্যালয় ৬ ডিসেম্বর পর্যন্ত বন্ধ ঘোষণা করা হয়েছে। শিক্ষার্থীদের নিরাপত্তার কথা বিবেচনা করে আগামীকাল বিকেল পাঁচটার মধ্যে হল ছাড়ার নির্দেশ দেওয়া হয়েছে। সিন্ডিকেটের সভায় বুয়েটের বিশেষজ্ঞ এবং প্রকৌশলীদের মতামতের ভিত্তিতে হলগুলোর ঝুঁকি মূল্যায়ন ও সংস্কারের জন্য এই সিদ্ধান্ত নেওয়া হয়েছে। তবে, বন্ধের সময় অফিসগুলো খোলা থাকবে।</p></div></div></div></body></html>"
        },
        {
            "title": "জাসদের বিভক্ত সব অংশকে এক করতে ‘জাসদ ঐক্য বাস্তবায়ন মঞ্চ’ গঠন | প্রথম আলো",
            "time": "2025-11-22T18:34:53",
            "imgUrl": "https://media.prothomalo.com/prothomalo-bangla%2F2025-11-22%2Fpayluy6n%2Fjsdinurobambia.jpg?rect=0%2C144%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সভায় জাসদ ঐক্য বাস্তবায়ন মঞ্চের আহ্বায়ক মাহফুজুর রহমান বলেন, ‘বর্তমান পরিস্থিতিতে জাসদের সব গ্রুপকে এক মঞ্চে আনার উদ্যোগ গ্রহণ করেছি। সব অংশের উল্লেখযোগ‍্য নেতা–কর্মীরা ঐক‍্য মঞ্চের সঙ্গে একাত্মতা ঘোষণা করেছেন।’</p><p>সদস্যসচিব ফারাহ খান বলেন, ‘মুক্তিযুদ্ধ ও জুলাই গণ–অভ্যুত্থানের আকাঙ্ক্ষা আমরা বৃথা যেতে দিতে পারি না। এর জন‍্য দরকার আদর্শিক রাজনৈতিক শক্তি। সে লক্ষ‍্যে জাসদকে ঐক‍্যবদ্ধ করার কোনো বিকল্প নেই। এ জন্য ভেদাভেদ ভুলে জাসদকে আবার ঐক‍্যবদ্ধ হয়ে তাদের হারানো গৌরব ও সম্মান ফিরিয়ে আনতে হবে।’</p></div></div></div></body></html>"
        },
        {
            "title": "রাজউক উত্তরা অ্যাপার্টমেন্ট প্রকল্পে গ্রন্থাগার উদ্বোধন | প্রথম আলো",
            "time": "2025-11-22T18:29:10",
            "imgUrl": "https://media.prothomalo.com/prothomalo-bangla%2F2025-11-22%2Fokwic8jz%2Futtara7.jpeg?rect=0%2C1%2C874%2C459&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজউক উত্তরা অ্যাপার্টমেন্ট প্রকল্পে (রুয়াপ) গ্রন্থাগারের আনুষ্ঠানিক উদ্বোধন করা হয়েছে। উত্তরা ১৮ নম্বর সেক্টরে রুয়াপের (ব্লক–এ) বাসিন্দাদের মানসিক বিকাশ, জ্ঞানচর্চা ও শিশুদের বই পড়ার অভ্যাস গড়ে তুলতে এই গ্রন্থাগার গুরুত্বপূর্ণ ভূমিকা রাখবে বলে উদ্যোক্তারা আশা প্রকাশ করেছেন।</p><p> রাজউকের এই ব্লকে প্রায় ৬ হাজার ৬৩৬টি ফ্ল্যাট রয়েছে। শনিবার রুয়াপে গ্রন্থাগার উদ্বোধনের আয়োজন করা হয়। সেখানে উদ্যোক্তাদের পক্ষ থেকে কবি ও অধ্যাপক শোয়াইব জিবরান গ্রন্থাগারের অনুমোদন প্রক্রিয়া সম্পর্কে বিস্তারিত তুলে ধরেন। দীর্ঘদিন ধরে যাঁরা এই উদ্যোগে যুক্ত ছিলেন, তাঁদের প্রতি কৃতজ্ঞতা জানান তিনি।</p></div></div></div></body></html>"
        },
        {
            "title": "‘ভূমিকম্প আতঙ্কে’ রোববার জগন্নাথ বিশ্ববিদ্যালয়ে ক্লাস-পরীক্ষা বন্ধ | প্রথম আলো",
            "time": "2025-11-22T18:13:00",
            "imgUrl": "https://media.prothomalo.com/prothomalo-bangla%2F2025-11-07%2F9xyh90pp%2F1.avif?rect=0%2C14%2C621%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শনিবার বিষয়টি নিশ্চিত করেছেন জগন্নাথ বিশ্ববিদ্যালয়ের উপাচার্য অধ্যাপক মো. রেজাউল করিম। তিনি বলেন, ‘শিক্ষার্থীরা কয়েক দফায় হওয়া ভূমিকম্পের কারণে আতঙ্কগ্রস্ত হয়ে পড়েছেন। এ জন্য আমরা এই সিদ্ধান্ত নিয়েছি। পরিস্থিতি কোন দিকে যায়, সেই বিবেচনা করে সোমবার আমরা পরবর্তী সিদ্ধান্ত জানিয়ে দেব।’</p></div></div></div></body></html>"
        },
        {
            "title": "সরকারি আলিয়া মাদ্রাসায় শিক্ষার্থীদের দুই পক্ষে সংঘর্ষ, আহত ৪ | প্রথম আলো",
            "time": "2025-11-22T18:10:10",
            "imgUrl": "https://media.prothomalo.com/prothomalo-bangla%2F2025-11-22%2Fqq76hrkh%2FWhatsApp-Image-2025-11-23-at-12.54.48-AM-2.jpeg?rect=0%2C360%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আহতরা হলেন, ইলিয়াস (২১), মহিউদ্দিন (১৮), মো. ওমর (২২) ও মাবিক (২১)।</p><p>ঢামেক পুলিশ ক্যাম্পের ইনচার্জ পরিদর্শক মো. ফারুক বলেন, আহত চারজনের জরুরি বিভাগে চিকিৎসা চলছে। তাঁদের কারও পায়ে, কারও মাথায় চোট লেগেছে।</p></div></div></div></body></html>"
        },
        {
            "title": "কারণ, ভবিষ্যৎ ঝুঁকি ও করণীয় নিয়ে যা বলল বাংলাদেশ ভূতাত্ত্বিক সমিতি | প্রথম আলো",
            "time": "2025-11-22T18:08:51",
            "imgUrl": "https://media.prothomalo.com/prothomalo-bangla%2F2025-11-22%2Fyvxv6b9h%2FTHH.jpg?rect=0%2C60%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিবৃতিতে বলা হয়, শুক্রবার স্থানীয় সময় সকাল ১০টা ৩৮ মিনিটে নরসিংদীর মাধবদী এলাকায় ভূপৃষ্ঠ থেকে প্রায় ১০ কিলোমিটারের গভীরে একটি ভূকম্পন ঘটেছে। ভূমিকম্পটি ঢাকা, নারায়ণগঞ্জ, গাজীপুর, ব্রাহ্মণবাড়িয়া পর্যন্ত তীব্রভাবে অনুভূত হয়েছে। যুক্তরাষ্ট্রের ভূতাত্ত্বিক জরিপ অধিদপ্তর ও অন্যান্য সংস্থার তথ্য অনুযায়ী, রিখটার স্কেলে ভূমিকম্পটির তীব্রতা ছিল ৫ দশমিক ৫ থেকে ৫ দশমিক ৭, যা ছিল মাঝারি মাত্রার। এর কেন্দ্রস্থল ছিল নরসিংদী থেকে ১৪ কিলোমিটার পশ্চিম, দক্ষিণ-পশ্চিমে।</p><p>ভূমিকম্পটি পর্যবেক্ষণ করে বিবৃতিতে বলা হয়, ভূকম্পনের গভীরতা তুলনামূলক স্বল্প হওয়ায় ভূমিতে সঞ্চারিত কম্পন শক্তিশালীভাবে অনুভূত হয়েছে।</p><p>ভূতাত্ত্বিক বিশ্লেষণে বিবৃতিতে বলা হয়, এই অঞ্চলটি এমন একটি এলাকায় অবস্থিত, যেটি ইন্দো-বার্মা টেকটোনিক প্লেটের অংশভুক্ত। এটি শীতলক্ষ্যা নদীর ফল্ট লাইন বরাবর সংঘটিত হয়েছে। এ থেকে অনুমান করা যায়, দেশে ভবিষ্যতেও এ মাত্রার ভূমিকম্প হওয়ার ঝুঁকি রয়েছে। এ ক্ষেত্রে লুকানো ফল্টগুলোর দ্রুত ম্যাপিং করে জাতীয় ভূমিকম্প ঝুঁকি মানচিত্রে গুরুত্বসহকারে যুক্ত করা প্রয়োজন।</p><p>ঢাকা ও আশপাশের এলাকা ঘনবসতিপূর্ণ হওয়ায় এ ধরনের ভূমিকম্পে ব্যাপক ক্ষয়ক্ষতি হওয়ার সম্ভাবনা থাকে। তাই ঢাকা ও আশপাশের এলাকায় ভূতত্ত্ববিদদের সক্রিয় অংশগ্রহণে বিস্তারিত মাইক্রোজোনেশন (ক্ষুদ্র ক্ষুদ্র এলাকায় ভাগ করে ঝুঁকি নিরূপণ) জরুরি ভিত্তিতে করা প্রয়োজন বলে বিবৃতিতে উল্লেখ করা হয়।</p></div></div></div></body></html>"
        }
    ]
}