{
    "source": "প্রথম আলো",
    "articles": [
        {
            "title": "ভিসা, প্রবাসী আয় ও ভ্রমণে কড়াকড়ি যুক্তরাষ্ট্রের | প্রথম আলো",
            "time": "2026-01-08T01:31:33",
            "imgUrl": "https://media.prothomalo.com/prothomalo-bangla%2F2026-01-07%2Fboe57fu4%2F5.jpg?rect=0%2C36%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p>মার্কিন কর্মকর্তারা ৫ হাজার থেকে ১৫ হাজার ডলার পর্যন্ত এ ভিসা বন্ড বা জামানতের বিষয়টিকে সমর্থন করেছেন। তাঁদের দাবি, সংশ্লিষ্ট দেশগুলোর নাগরিকেরা যাতে ভিসার মেয়াদ শেষ হওয়ার পর অতিরিক্ত সময় অবস্থান না করেন, সেটি নিশ্চিত করতে এ পদ্ধতি কার্যকর ভূমিকা রাখবে।</p><p>তবে এ জামানত জমা দিলেই যে ভিসা পাওয়া নিশ্চিত হবে, তা নয়। যদি ভিসা আবেদন প্রত্যাখ্যাত হয় বা ভিসা পাওয়া ব্যক্তি ভিসার সব শর্ত মেনে চলেন, তবে ওই অর্থ ফেরত দেওয়া হবে।</p><p>নতুন যেসব দেশের ওপর এ ভিসা বন্ডের শর্ত কার্যকর হচ্ছে, সেগুলো হলো বাংলাদেশ, আলজেরিয়া, অ্যাঙ্গোলা, অ্যান্টিগুয়া অ্যান্ড বারবুডা, বেনিন, বুরুন্ডি, কেপভার্দে, কিউবা, জিবুতি, ডোমিনিকা, ফিজি, গ্যাবন, আইভরি কোস্ট, কিরগিজস্তান, নেপাল, নাইজেরিয়া, সেনেগাল, তাজিকিস্তান, টোগো, টোঙ্গা, টুভালু, উগান্ডা, ভানুয়াতু, ভেনেজুয়েলা ও জিম্বাবুয়ে।</p><p>এর আগে ওই তালিকায় থাকা দেশগুলো হলো ভুটান, বতসোয়ানা, মধ্য আফ্রিকা প্রজাতন্ত্র, গাম্বিয়া, গিনি, গিনি-বিসাউ, মালাউই, মৌরিতানিয়া, নামিবিয়া, সাও তোমে অ্যান্ড প্রিন্সিপে, তানজানিয়া, তুর্কমেনিস্তান ও জাম্বিয়া।</p><p>পররাষ্ট্র দপ্তর তাদের ওয়েবসাইটে আরও জানিয়েছে, এসব দেশের ইস্যু করা পাসপোর্ট নিয়ে যুক্তরাষ্ট্রে ভ্রমণে ইচ্ছুক কেউ যদি বি১/বি২ (ভ্রমণ ও ব্যবসা) ভিসার জন্য যোগ্য বিবেচিত হন, তবে তাঁকে অবশ্যই ৫ হাজার, ১০ হাজার কিংবা ১৫ হাজার ডলারের বন্ড জমা দিতে হবে। পররাষ্ট্র দপ্তর বলেছে, বন্ডের এ অর্থের পরিমাণ ভিসা সাক্ষাৎকারের সময় নির্ধারণ করা হবে। আবেদনকারীকে মার্কিন হোমল্যান্ড সিকিউরিটি বিভাগের ‘আই-৩৫২’ ফরমও জমা দিতে হবে। এ ছাড়া আবেদনকারীদের মার্কিন ট্রেজারি বিভাগের অনলাইন পেমেন্ট প্ল্যাটফর্ম ‘Pay.gov’-এর মাধ্যমে বন্ডের শর্তাবলিতে সম্মত হতে হবে।</p></div></div></body></html>"
        },
        {
            "title": "আজ টিভিতে যা দেখবেন (৮ জানুয়ারি ২০২৬) | প্রথম আলো",
            "time": "2026-01-08T01:00:00",
            "imgUrl": "https://media.prothomalo.com/prothomalo-bangla%2F2026-01-07%2Fxcqj6jra%2FWhatsApp-Image-2025-09-07-at-18.49.56e919fcaf.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>অস্ট্রেলিয়া-ইংল্যান্ড<br></strong>ভোর ৫টা, স্টার স্পোর্টস ১ ও ২</p></div></div></div></body></html>"
        },
        {
            "title": "১৫ বছর পর জয় ও কুসুম | প্রথম আলো",
            "time": "2026-01-08T01:00:00",
            "imgUrl": "https://media.prothomalo.com/prothomalo-bangla%2F2026-01-07%2Filppazqb%2FWhatsApp-Image-2026-01-07-at-8.55.08-PM.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এই দীর্ঘ যাত্রায় জয় নিজেও কিছুদিন অভিনয় থেকে দূরে ছিলেন। পরে উপস্থাপনার মাধ্যমে আবার শোবিজে আলোচনায় ফেরেন তিনি। এরপর ওটিটিতে একের পর এক কাজ করে অভিনয়শিল্পী হিসেবেও ফিরে পান পরিচিতি। চরকি, আইস্ক্রিন ও হইচইয়ের ‘৭ নম্বর ফ্লোর’, ‘গুটি’, ‘পাপকাহিনি’, ‘৮৪০’, ‘জিম্মি’ ও ‘আম্মাজান’—এসব কাজ তাঁকে নতুনভাবে সামনে নিয়ে আসে। এর মধ্যেই পাঁচ মাস ছিলেন যুক্তরাষ্ট্রে। নতুন কিছু কাজের প্রস্তুতি নিয়েই সম্প্রতি দেশে ফিরেছেন। তিনি জানান, কয়েকজন প্রতিষ্ঠিত পরিচালকের সঙ্গে নতুন প্রজেক্ট নিয়ে চূড়ান্ত কথা হয়েছে। ধীরে ধীরে শুটিং শুরু হবে, বেশির ভাগ কাজই ঈদে প্রচারিত হবে।</p></div></div></div></body></html>"
        },
        {
            "title": "বলপ্রয়োগ ও শক্তি প্রদর্শনের নতুন ‘মার্কিন মিশনে’ ট্রাম্প | প্রথম আলো",
            "time": "2026-01-07T23:30:00",
            "imgUrl": "https://media.prothomalo.com/prothomalo-bangla%2F2026-01-07%2Fqmrqdwp9%2Fprothomalo_bangla_2025_02_26_hnf9fkzn_Trump.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ডোনাল্ড ট্রাম্প দ্বিতীয় মেয়াদে প্রেসিডেন্ট হওয়ার পর থেকেই যুক্তরাষ্ট্রের বৈশ্বিক ভূমিকায় এক উদ্বেগজনক মোড়ের স্পষ্ট ইঙ্গিত মিলছে। সম্প্রতি ভেনেজুয়েলায় হামলা চালিয়ে দেশটির প্রেসিডেন্টকে সস্ত্রীক তুলে এনে যুক্তরাষ্ট্রে বন্দী করে রাখার পর এ শঙ্কা ভয়ংকর এক বাস্তবতায় রূপ নিয়েছে।</p><p>ট্রাম্প প্রশাসন যে বিদ্যমান বিশ্বব্যবস্থা থেকে সরে গিয়ে নিজেদের ‘ইচ্ছেমতো দুনিয়া শাসন’ করতে চায়, সেটা এখন আর গোপন কোনো বিষয় নয়। সম্প্রতি ট্রাম্প প্রশাসনের এক ঊর্ধ্বতন কর্মকর্তার কথায় যুক্তরাষ্ট্রের এমন ‘আগ্রাসী’ অবস্থানের নগ্ন বহিঃপ্রকাশ ঘটতে দেখা গেছে। হোয়াইট হাউসের ডেপুটি চিফ অব স্টাফ স্টিফেন মিলার বলেন, ‘আমরা এমন এক বিশ্বে বাস করি, যেখানে আপনি চাইলে আন্তর্জাতিক শিষ্টাচার নিয়ে যত খুশি কথা বলতে পারেন। কিন্তু বাস্তব দুনিয়ায় আমরা যে বিশ্বে বাস করছি, সেই বিশ্ব চলে ক্ষমতা, শক্তি প্রদর্শন ও বলপ্রয়োগের মাধ্যমে।’</p><p>সিএনএনকে দেওয়া সাক্ষাৎকারে স্টিফেন মিলার এটাও বলেন, যুক্তরাষ্ট্র একটি পরাশক্তি এবং ট্রাম্পের অধীনে দেশটি ঠিক সেই ভূমিকাতেই নিজেকে প্রতিষ্ঠা করবে। তাঁর এ বক্তব্য যে কেবল ‘কথার কথা’ নয়, মাদুরোকে তুলে এনে নিউইয়র্কে বন্দী করার ঘটনাই তার সর্বশেষ উদাহরণ।</p></div></div></div></body></html>"
        },
        {
            "title": "রজব মাসে রোজার বিধান | প্রথম আলো",
            "time": "2026-01-07T22:30:00",
            "imgUrl": "https://media.prothomalo.com/prothomalo-bangla%2F2026-01-07%2Fslk23viw%2Fturkish-delight-with-dates-fruit-beads.jpg?rect=0%2C595%2C6720%2C3528&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রজব মাসের রোজা নিয়ে হাদিসের কিতাবগুলোতে দুই ধরনের বর্ণনা পাওয়া যায়:</p><p>সাইদ ইবনে জোবাইর (রহ.)-এর বর্ণনা থেকে জানা যায়, ইবনে আব্বাস (রা.) বলেছেন, নবীজি (সা.) রজব মাসে কখনো এত বেশি রোজা রাখতেন যে মনে হতো তিনি আর রোজা ভাঙবেন না। আবার কখনো এত বেশি বিরতি দিতেন যে মনে হতো তিনি আর রোজা রাখবেন না।</p><p>ইমাম নববী (রহ.) এই হাদিসের ব্যাখ্যায় বলেছেন, এর অর্থ হলো, রজব মাসের রোজার ব্যাপারে আলাদা কোনো বিশেষ নির্দেশ বা নিষেধ নেই। এটি অন্য সাধারণ মাসগুলোর মতোই।</p><p>এ ছাড়া দ্বিতীয় খলিফা হজরত ওমর (রা.) তাদের হাত ধরে টেনে খাবারের দস্তরখানে বসিয়ে দিতেন যারা কেবল রজব মাসকেই রোজার জন্য নির্দিষ্ট করে নিত। তিনি বলতেন, “এটি এমন এক মাস যাকে জাহেলি যুগে সম্মান করা হতো।” (ইবনে তাইমিয়া, <em>মাজমুউল ফাতাওয়া</em>, ২৫/২৯১)</p><p>ওমর (রা.)-এর উদ্দেশ্য ছিল মানুষকে এটি বোঝানো যে, রজব মাসকে যেন কেউ রমজানের মতো গুরুত্ব না দেয়।</p></div></div></div></body></html>"
        },
        {
            "title": "মাদুরোর প্রেসিডেনশিয়াল গার্ডের কমান্ডারকে বরখাস্ত করলেন দেলসি রদ্রিগেজ | প্রথম আলো",
            "time": "2026-01-07T22:05:00",
            "imgUrl": "https://media.prothomalo.com/prothomalo-bangla%2F2026-01-07%2Fmhn92lmm%2Fprothomalo-Delcy.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রেসিডেনশিয়াল অনার গার্ডের জেনারেল ইন কমান্ডারকে সরিয়ে দেওয়ার আদেশ জারি করেছেন ভেনেজুয়েলার অন্তর্বর্তী প্রেসিডেন্ট দেলসি রদ্রিগেজ। গত সোমবার রদ্রিগেজ শপথ নেন। এর আগে তিনি মাদুরোর সরকারে ভাইস‑প্রেসিডেন্ট হিসেবে দায়িত্ব পালন করেছেন। রদ্রিগেজ মাদুরোর ঘনিষ্ঠ হিসেবে পরিচিত।</p><p>মাদুরোকে তুলে নেওয়ার পর যুক্তরাষ্ট্রই ভেনেজুয়েলা চালাবে—এমন কথা বলে আসছিলেন মার্কিন প্রেসিডেন্ট ডোনাল্ড ট্রাম্প। সোমবারও সংবাদমাধ্যম এনবিসিকে তিনি বলেন, বর্তমানে তিনিই দেশটির দায়িত্বে আছেন।</p><p>যদিও মঙ্গলবার দেলসি রদ্রিগেজ বলেছেন, ‘বিদেশি এজেন্টরা ভেনেজুয়েলা শাসন করছে না। ভেনেজুয়েলার সরকারই দেশটি শাসন করছে, আর কেউ নয়।’</p></div></div></div></body></html>"
        },
        {
            "title": "যুক্তরাষ্ট্রের মিনিয়াপোলিসে অভিবাসনবিরোধী অভিযানের সময় গুলি, নারী নিহত | প্রথম আলো",
            "time": "2026-01-07T21:14:30",
            "imgUrl": "https://media.prothomalo.com/prothomalo-bangla%2F2026-01-07%2Fxtvorh2i%2FICE-agent.webp?rect=0%2C10%2C555%2C291&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যুক্তরাষ্ট্রের মিনেসোটা অঙ্গরাজ্যের সবচেয়ে বড় শহর মিনিয়াপোলিসের পাশের একটি আবাসিক এলাকায় আইসিই কর্মকর্তার গুলিতে এক নারী নিহত হয়েছেন। যুক্তরাষ্ট্রের ইমিগ্রেশন অ্যান্ড কাস্টমস এনফোর্সমেন্ট বিভাগ সংক্ষেপে আইসিই নামে পরিচিত।</p><p>অভিবাসীদের বিরুদ্ধে বড় পরিসরে অভিযান চালানোর প্রতিবাদে বিক্ষোভের মধ্যে গুলিতে নিহতের এ ঘটনা ঘটল।</p><p>স্থানীয় সময় বুধবারের এ ঘটনার বিস্তারিত তথ্য এখনো জানা যায়নি। ওই নারীর নাম–পরিচয়ও প্রকাশ করা হয়নি। তবে বিবিসির প্রতিবেদনের খবর, ভুক্তভোগী নারীর বয়স ৩৭ বছর। শহরের মেয়র জ্যাকব ফ্রে–এর বরাতে এ তথ্য জানানো হয়েছে। </p></div></div></div></body></html>"
        },
        {
            "title": "জকসুতে ভিপি, জিএসসহ ১৬ পদে শিবির সমর্থিত প্রার্থীদের জয় | প্রথম আলো",
            "time": "2026-01-07T20:20:43",
            "imgUrl": "https://media.prothomalo.com/prothomalo-bangla%2F2026-01-07%2Fnz2rshrn%2FJnU-Result%E2%80%9301.jpeg?rect=0%2C113%2C1599%2C839&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জগন্নাথ বিশ্ববিদ্যালয় কেন্দ্রীয় শিক্ষার্থী সংসদ (জকসু) নির্বাচনেও বড় জয় পেয়েছে ইসলামী ছাত্রশিবির সমর্থিত প্যানেল ‘অদম্য জবিয়ান ঐক্য’। সহসভাপতি (ভিপি), সাধারণ সম্পাদক (জিএস) ও সহসাধারণ সম্পাদকসহ (এজিএস) এই শিক্ষার্থী সংসদের ২১টি পদের মধ্যে ১৬টিতেই জয় পেয়েছেন এই প্যানেলের প্রার্থীরা।</p><p>অপর দিকে ছাত্রদল ও ছাত্র অধিকার পরিষদ সমর্থিত ‘ঐক্যবদ্ধ নির্ভীক জবিয়ান’ প্যানেল পাঁচটি পদে জয় পেয়েছে। বুধবার দিবাগত রাত একটায় জকসুর প্রধান নির্বাচন কমিশনার অধ্যাপক মোস্তফা হাসান আনুষ্ঠানিকভাবে এই ফলাফল ঘোষণা করেন।</p><p>এর আগে ঢাকা বিশ্ববিদ্যালয়, জাহাঙ্গীরনগর বিশ্ববিদ্যালয়, রাজশাহী বিশ্ববিদ্যালয়, চট্টগ্রাম বিশ্ববিদ্যালয়সহ বিভিন্ন বিশ্ববিদ্যালয়ের ছাত্র ও হল সংসদ নির্বাচনে অধিকাংশ পদেই জয় পায় ইসলামী ছাত্রশিবির। জকসুর প্রথম নির্বাচনেও অধিকাংশ পদে জয় পেল তারা।</p><p>জকসুতে সহসভাপতি (ভিপি) পদে জয়ী হয়েছেন ‘অদম্য জবিয়ান ঐক্য’ প্যানেলের রিয়াজুল ইসলাম। তিনি পেয়েছেন ৫ হাজার ৫৫৮ ভোট। তাঁর নিকটতম প্রতিদ্বন্দ্বী ‘ঐক্যবদ্ধ নির্ভীক জবিয়ান’ প্যানেলের এ কে এম রাকিব পেয়েছেন ৪ হাজার ৬৮৮ ভোট।</p></div></div></div></body></html>"
        },
        {
            "title": "বিদেশি এজেন্টরা আমাদের দেশ চালাচ্ছেন না: ভেনেজুয়েলার অন্তর্বর্তী প্রেসিডেন্ট | প্রথম আলো",
            "time": "2026-01-07T19:54:03",
            "imgUrl": "https://media.prothomalo.com/prothomalo-bangla%2F2026-01-07%2Fk8ekmrhb%2Fdelsi.jpg?rect=0%2C60%2C632%2C332&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ট্রুথ সোশ্যালে ট্রাম্পের পোস্টে বলা হয়, ভেনেজুয়েলা যুক্তরাষ্ট্রকে তিন থেকে পাঁচ কোটি ব্যারেল তেল দেওয়ার কথা বলেছে। এ তেল উত্তোলন করার পর দেশটিতে রয়েছে। তিনি এই তেল বিক্রির অর্থ নিয়ন্ত্রণ করবেন, তা ভেনেজুয়েলা ও যুক্তরাষ্ট্রের জনগণের কল্যাণে কাজে লাগাবেন। মার্কিন জ্বালানিমন্ত্রী ক্রিস রাইটকে এই পরিকল্পনা ‘দ্রুত’ বাস্তবায়ন করতে বলা হয়েছে।</p><p>এ বিষয়ে বিস্তারিত তথ্যের জন্য হোয়াইট হাউসের সঙ্গে যোগাযোগ করেছিল সিএনএন। জবাবে পরিচয় প্রকাশ না করার শর্তে হোয়াইট হাউসের একজন জ্যেষ্ঠ কর্মকর্তা বলেন, ওই তেল এরই মধ্যে উত্তোলন করে ব্যারেলে ভর্তি করা হয়েছে।</p><p>সেগুলোর বেশির ভাগ জাহাজে বোঝাই রয়েছে। পরিশোধনের জন্য এই তেল এখন উপসাগরীয় অঞ্চলে বিভিন্ন মার্কিন পরিশোধনাগারে নেওয়া হবে।</p><p>ভেনেজুয়েলার তেল নিয়ে ট্রাম্পের নতুন ঘোষণার পর যুক্তরাষ্ট্রে ব্যারেলপ্রতি তেলের দাম ১ ডলার কমে ৫৬ ডলারে দাঁড়িয়েছে। এখন যুক্তরাষ্ট্র যদি বাজারমূল্যে ভেনেজুয়েলার কাছ থেকে তেল কেনে, তাহলে তিন থেকে পাঁচ কোটি ব্যারেলের জন্য অতিরিক্ত ২৭৫ কোটি ডলার পর্যন্ত আয় করতে পারে কারাকাস। ভেনেজুয়েলা বর্তমানে প্রতি ব্যারেল তেল ৫৫ ডলারে বিশ্ববাজারে বিক্রি করে।</p></div></div></div></body></html>"
        },
        {
            "title": "একমাত্র ছাত্রী হলে ইসলামী ছাত্রীসংস্থার জয় | প্রথম আলো",
            "time": "2026-01-07T19:48:10",
            "imgUrl": "https://media.prothomalo.com/prothomalo-bangla%2F2026-01-07%2F3h5xrkxu%2FJnU-Hall-Result.jpeg?rect=0%2C113%2C1599%2C839&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ ছাড়া অন্যান্য সম্পাদকীয় পদে বিজয়ীরা হলেন সাহিত্য ও প্রকাশনা সম্পাদক সাদিয়া আফরোজ ৪৩৩ ভোট, সংস্কৃতি সম্পাদক ফাতেমা তুজ জোহরা ৩৪৬ ভোট, পাঠাগার সম্পাদক ফাতেমা তুজ জোহরা ৫৩৯ ভোট, ক্রীড়া সম্পাদক সাবিকুননাহার ৬৩৫ ভোট, সমাজসেবা ও শিক্ষার্থীকল্যাণ সম্পাদক ফারজানা আক্তার ৪০৮ ভোট এবং স্বাস্থ্য ও পরিবেশ সম্পাদক খাদিজা খাতুন ৪৮৬ ভোট পেয়েছেন।</p><p>সাবরিনা আক্তার ৬১৪ ভোট, নওশীন বিনতে আলম ৫৩৪ ভোট, মোছা. সায়মা খাতুন ৫১৭ ভোট ও লস্কর রুবাইয়াত জাহান ৪৮৪ ভোট পেয়ে কার্যনির্বাহী সদস্য পদে নির্বাচিত হয়েছেন।</p><p>নওয়াব ফয়জুন্নেসা চৌধুরানী হল সংসদে মোট ভোটার ছিলেন ১ হাজার ২৪৭ জন। নির্বাচনে তিনটি প্যানেলে মোট ৩৩ জন প্রার্থী প্রতিদ্বন্দ্বিতা করেন।</p></div></div></div></body></html>"
        },
        {
            "title": "অমর্ত্য সেনকে দেওয়া নোটিশ ঘিরে বিতর্ক, সুপ্রিম কোর্টে তৃণমূল | প্রথম আলো",
            "time": "2026-01-07T19:43:38",
            "imgUrl": "https://media.prothomalo.com/prothomalo-bangla%2F2026-01-07%2F936djfmg%2FAMARTYA-SEN.JPG?rect=0%2C249%2C2639%2C1385&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আবেদনে আরও বলা হয়েছে, নির্বাচন কমিশন যেন বেআইনিভাবে হোয়াটসঅ্যাপে নির্দেশিকা জারি করা বন্ধ করে এবং ত্রুটিপূর্ণ ম্যাপিংয়ের ফলে কোনো যোগ্য ভোটার যাতে বাদ না পড়েন, সেটা নিশ্চিত করে। এ ছাড়া স্থায়ী বসবাসের সনদ এবং পঞ্চায়েত ঠিকানায় বসবাসকেও বৈধতা দেওয়ার দাবি জানিয়েছে তৃণমূল।</p><p>এ বিতর্ক প্রসঙ্গে রাজ্যের মুখ্যমন্ত্রী মমতা বন্দ্যোপাধ্যায় অভিযোগ করে বলেছেন, বিজেপির আইটি সেল দিয়ে তৈরি করা অ্যাপ্লিকেশন ব্যবহার করেছে নির্বাচন কমিশন।<br>অভিষেক ব্যানার্জি বিষয়টিকে ‘এক ষড়যন্ত্র’ বলেছেন।</p><p>এর পাল্টা জবাবে রাজ্যের বিরোধী দলীয় নেতা শুভেন্দু অধিকারী বলেছেন, শাসকেরা চাইছেন নতুন তালিকায় ভুয়া ভোটারের নাম অন্তর্ভুক্ত করতে।</p></div></div></div></body></html>"
        },
        {
            "title": "আইনশৃঙ্খলা বাহিনী পরিচয়ে অপহরণের অভিযোগ, উদ্ধার হলেন মাদক নিরাময় কেন্দ্র থেকে | প্রথম আলো",
            "time": "2026-01-07T19:39:40",
            "imgUrl": "https://media.prothomalo.com/prothomalo-bangla%2F2026-01-07%2Fj8corlgx%2F2.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত শনিবার ভোরে নিখোঁজ হন ওয়াশিম আহমেদ মুকছান। ওই দিনই তাঁর স্ত্রী শারমিন আক্তার টুম্পা কদমতলী থানায় সাধারণ ডায়েরি (জিডি) করেন। সেখানে উল্লেখ করেন, শনিবার ভোর পাঁচটার দিকে কদমতলীর রাজাবাড়ি আলী বহর এলাকার ভাড়া বাসা থেকে আইনশৃঙ্খলা রক্ষাকারী বাহিনী পরিচয়ে পাঁচ-ছয়জন ব্যক্তি ওয়াশিমকে তুলে নিয়ে যায়।</p><p>তবে তদন্তে নেমে মঙ্গলবার কদমতলীর মেরাজনগর এলাকার একটি মাদক নিরাময় কেন্দ্র থেকে ওয়াশিমকে উদ্ধার করে পুলিশ। নিশ্চিত হওয়া যায়, আইনশৃঙ্খলা রক্ষাকারী কোনো বাহিনী তাঁকে অপহরণ করেনি। বুধবার ঢাকা মহানগর পুলিশের (ডিএমপি) গণমাধ্যম ও জনসংযোগ বিভাগ থেকে পাঠানো এক সংবাদ বিজ্ঞপ্তিতে এসব তথ্য জানানো হয়েছে।</p></div></div></div></body></html>"
        },
        {
            "title": "পারিবারিক টানাপোড়েন নিয়ে ‘আঁতকা’ | প্রথম আলো",
            "time": "2026-01-07T19:02:55",
            "imgUrl": "https://media.prothomalo.com/prothomalo-bangla%2F2026-01-07%2F3kdbmk1b%2FChorki-Original-Series-AATKA-4.JPG?rect=0%2C0%2C3431%2C1801&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আঁতকাতে অভিনয় করেছেন আবুল হায়াত, রোজী সিদ্দিকী, সাবেরী আলম, মৌসুমি নাগ, সুনেরাহ্‌ বিনতে কামাল, আরশ খান, সোহেল মণ্ডল ও ফারিহা রহমান। পাশাপাশি আরও আছেন মুকুল সিরাজ, সুমন আনোয়ার, তন্ময় পারভেজ, দুর্জয়, আলিফ খান, ফারদীন খান, ফাহাদ রিয়াজ খান, ডালিয়া ও আবু নায়েম। নবীন ও অভিজ্ঞ অভিনয়শিল্পীদের সমন্বয়ে নির্মিত এই সিরিজকে নতুন বছরের প্রথম কনটেন্ট হিসেবে দর্শকের সামনে আনছে চরকি।</p></div></div></div></body></html>"
        },
        {
            "title": "‘টেস্ট ক্রিকেটার’ মাহমুদুল এখন টি-টোয়েন্টিরও | প্রথম আলো",
            "time": "2026-01-07T19:00:00",
            "imgUrl": "https://media.prothomalo.com/prothomalo-bangla%2F2026-01-07%2Fzqqi2pe1%2F6115675749279325197650744772865803679538653n.jpg?rect=0%2C0%2C2048%2C1075&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>টেস্ট ক্রিকেটে জাতীয় দলে আছেন, এমন অনেক ক্রিকেটারই বিপিএলে সুযোগ পান না। ওপেনার সাদমান ইসলাম যেমন বিপিএলে শুরুতে দল পাননি। মুমিনুল হক বা শাহাদাত হোসেনের মতো ক্রিকেটাররা দলে থাকলেও একাদশে সুযোগ পাচ্ছেন না।</p><p>তবু বিপিএলে একাদশে সুযোগ পাওয়ার ব্যাপারে মাহমুদুল আত্মবিশ্বাসী ছিলেন এনসিএল টি-টোয়েন্টি পারফরম্যান্সের জন্যই, ‘আমি সর্বশেষ এনসিএল টি-টোয়েন্টিতে ভালো খেলেছি। আত্মবিশ্বাসী ছিলাম যে যেখানেই খেলি, যেই ম্যানেজমেন্টই থাকুক, আমি ম্যাচ খেলব, সেখানে ভালো করার চেষ্টা করব।’</p><p>সুযোগটা কাল মাহমুদুল ভালোভাবে কাজে লাগাতে পারায় সহজে জয় পেয়েছে তাঁর দল চট্টগ্রামও। ৬ ম্যাচের চারটিতে জিতে এখন তারা আছে টেবিলের শীর্ষেও। এমন দিনে মাহমুদুলের আছে ফিফটি করতে না পারার আফসোস, ‘খুব ভালো উইকেট ছিল। যদি ইনিংসটা আরও ভালো হতো আমার কাছেও ভালো লাগত, দলের জন্যও আরও ভালো হতো। দুইশর বেশি রান হতো যদি ক্যারি করতে পারতাম।’</p></div></div></div></body></html>"
        },
        {
            "title": "বুরকিনা ফাসোর প্রেসিডেন্টকে হত্যার ষড়যন্ত্র রুখে দেওয়ার দাবি | প্রথম আলো",
            "time": "2026-01-07T18:42:39",
            "imgUrl": "https://media.prothomalo.com/prothomalo-bangla%2F2026-01-07%2Fw561a8cg%2F1.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বুরকিনা ফাসোর প্রেসিডেন্ট ক্যাপ্টেন ইব্রাহিম ত্রাওরেকে হত্যার ষড়যন্ত্র রুখে দেওয়ার দাবি করেছে দেশটির সরকার। স্থানীয় সময় মঙ্গলবার রাতে রাষ্ট্রীয় টেলিভিশনে দেওয়া এক ভাষণে দেশটির নিরাপত্তামন্ত্রী মাহামাদু সানা এ দাবি করেন।</p><p>নিরাপত্তামন্ত্রী বলেন, ২০২২ সালে অভ্যুত্থানের মাধ্যমে ক্ষমতাচ্যুত লেফটেন্যান্ট কর্নেল পল হেনরি দামিবার সূক্ষ্ম পরিকল্পনায় ত্রাওরেকে হত্যার চেষ্টা করা হয়েছিল।</p><p>মাহামাদু সানা বলেন, ‘আমাদের গোয়েন্দা সংস্থাগুলো শেষ মুহূর্তে এই হামলার চেষ্টা রুখে দিয়েছে। তারা রাষ্ট্রপ্রধানকে হত্যার পরিকল্পনা করছিল। অন্যান্য গুরুত্বপূর্ণ প্রতিষ্ঠান ও বেসামরিক ব্যক্তিদের লক্ষ্য করেও হামলার পরিকল্পনা ছিল তাদের।’</p><p>নিরাপত্তামন্ত্রী অভিযোগ করেন, প্রতিবেশী আইভরি কোস্ট থেকে এই ষড়যন্ত্রের অর্থায়ন করা হয়েছিল। অভিযোগের বিষয়ে কর্নেল দামিবা কিংবা আইভরি কোস্টের কোনো বক্তব্য পাওয়া যায়নি।</p></div></div></div></body></html>"
        },
        {
            "title": "শেষ হলো নিকোল কিডম্যান ও কিথ আরবানের ১৯ বছরের দাম্পত্য | প্রথম আলো",
            "time": "2026-01-07T18:25:45",
            "imgUrl": "https://media.prothomalo.com/prothomalo%2Fimport%2Fmedia%2F2017%2F05%2F29%2Ffd45c5280078ce02ebdfe7cb9ff025dd-592c20e9c5eb5.jpg?rect=0%2C20%2C1000%2C525&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০২৫ সালের সেপ্টেম্বরে নিকোল বিচ্ছেদের জন্য আদালতে মামলা করেন। এর আগেই এই দম্পতি সম্পদ ও দুই কন্যার রক্ষণাবেক্ষণের দায়িত্ব নিয়ে আইন অনুযায়ী সমঝোতায় পৌঁছেছিলেন। </p><p>ফলে আইনগত চূড়ান্ত ঘোষণা আসতে খুব বেশি সময় লাগেনি। বিচারক সব বিবেচনা করে চূড়ান্ত ঘোষণার আগে দুজনকেই ৯০ দিনের সময় দিয়েছিলেন।</p><p>কিডম্যান ও আরবান দুজনই অস্ট্রেলীয়, দুজনেরই বয়স ৫৮ বছর। ২০০৫ সালে যুক্তরাষ্ট্রের লস অ্যাঞ্জেলেসে এই জুটির যখন প্রথম দেখা, তখন দুজনেরই বয়স ছিল ৩৭ বছর।</p></div></div></div></body></html>"
        },
        {
            "title": "প্রচণ্ড শীত ও তুষারপাতে বিপর্যস্ত ইউরোপ | প্রথম আলো",
            "time": "2026-01-07T18:12:35",
            "imgUrl": "https://media.prothomalo.com/prothomalo-bangla%2F2026-01-07%2Fsk9sm9lz%2FP01.jpg?rect=0%2C38%2C2048%2C1075&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফ্রান্সে বরফ ও তুষারের কারণে সড়ক দুর্ঘটনায় পাঁচজন প্রাণ হারিয়েছেন। রাজধানী প্যারিসের আশপাশের এলাকায় এক ট্যাক্সিচালক গাড়িসহ মার্ন নদীতে পড়ে গিয়ে মারা গেছেন। প্যারিসসহ উত্তর ও পশ্চিমাঞ্চলের বিভিন্ন এলাকায় তুষারপাতের ফলে উড়োজাহাজ চলাচল ব্যাহত হয়েছে।</p><p>পরিবহনমন্ত্রী ফিলিপ তাবারোর বরাতে জানানো হয়েছে, প্যারিসের বিমানবন্দরগুলোতে বহু ফ্লাইট বাতিল করা হয়েছে। উত্তর ও পশ্চিম ফ্রান্সের ছয়টি ছোট বিমানবন্দর সাময়িকভাবে বন্ধ করে দেওয়া হয়েছে।</p><p>শীতের কারণে দেশটির বিভিন্ন অঞ্চলে স্কুলবাস চলাচল বন্ধ রয়েছে। পশ্চিমাঞ্চলে রেল যোগাযোগও মারাত্মকভাবে ব্যাহত হয়েছে। কয়েকটি রেলপথ সম্পূর্ণভাবে বন্ধ রাখা হয়। পরিবহনমন্ত্রী অভিযোগ করেন, আবহাওয়া দপ্তর তুষারপাতের পূর্বাভাস কম করে দিয়েছিল। পূর্বাভাসে যেখানে ৩ সেন্টিমিটার তুষারের কথা বলা হয়েছিল, সেখানে বাস্তবে ৮ সেন্টিমিটার পর্যন্ত তুষার জমেছে।</p></div></div></div></body></html>"
        }
    ]
}