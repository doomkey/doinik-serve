{
    "source": "প্রথম আলো",
    "articles": [
        {
            "title": "কোন পথে কোন দিকে যাবেন আজ | প্রথম আলো",
            "time": "2025-08-05T03:44:05",
            "imgUrl": "https://media.prothomalo.com/prothomalo-bangla%2F2025-08-05%2Fpvx7mhao%2FCapture.PNG?rect=0%2C0%2C1098%2C576&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফার্মগেটের এলিভেটেড এক্সপ্রেসওয়ে হয়ে ধানমন্ডিগামী যানবাহনকে মানিক মিয়া অ্যাভিনিউয়ের দিকে না গিয়ে উড়োজাহাজ ক্রসিং ও লেক রোড হয়ে চলাচলের অনুরোধ করা হচ্ছে। সম্ভব হলে ফার্মগেট এক্সিট (বাহির) র‌্যাম্প এড়িয়ে এফডিসি (হাতিরঝিল) র‌্যাম্প ব্যবহার করতে বলা হয়েছে।</p><p>ফার্মগেট থেকে মিরপুরের দিকে আসা গাড়িগুলো মানিক মিয়া অ্যাভিনিউয়ের দিকে না গিয়ে সোজা বিজয় সরণি হয়ে চলাচলের জন্য বলা হয়েছে। মিরপুর থেকে ফার্মগেটগামী যানবাহনকে লেক রোড-উড়োজাহাজ ক্রসিং-বিজয় সরণি হয়ে চলাচলের পরামর্শ দেওয়া হয়েছে। বিকল্প রুট হিসেবে আগারগাঁও থেকে শিশু মেলা পর্যন্ত এই সড়ক ব্যবহারের আহ্বান জানানো হয়েছে।</p><p>গণবিজ্ঞপ্তিতে পার্কিং নির্দেশনায় বলা হয়েছে, অনুষ্ঠানে আসা দর্শনার্থীদের গাড়ি আগারগাঁও পুরাতন বাণিজ্য মেলার মাঠে পার্কিং করতে অনুরোধ করা হয়।</p></div></div></div></body></html>"
        },
        {
            "title": "জুলাইয়ের প্যান্ডোরার বাক্স এবং সহাবস্থান | প্রথম আলো",
            "time": "2025-08-05T03:43:54",
            "imgUrl": "https://media.prothomalo.com/prothomalo-bangla%2F2025-08-04%2Fe8560zcs%2FDH076820240816VO4954.jpg?rect=0%2C114%2C1606%2C843&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>৪. </strong></p><p><strong>ঘৃণা-বিদ্বেষ বনাম সহাবস্থানের সম্ভাবনা </strong></p><p>এভাবে কি মানুষের মুক্তি ঘটে? পশ্চিমা সেকু৵লারদের পতনের পর এমনি এমনি মানুষের মুক্তি ঘটে যাবে? পশ্চিমের বীজ কোম্পানি, পশ্চিমের সস্তা শ্রমের চাহিদা, পশ্চিমের ওপেন মার্কেট, বিদেশি কোম্পানির সঙ্গে অসংখ্য অসম চুক্তি, বিশ্বব্যাংকের শ্রমিক ছাঁটাইয়ের সংস্কার—এই সবকিছু অক্ষত রেখে শুধু পশ্চিমের সেক্যুলার আর পশ্চিমের নারী অধিকারকে গালমন্দ করলেই গরিবকে পিষে ফেলা এই কলোনিয়াল (ঔপনিবেশিক) ব্যবস্থা থেকে মুক্তি মিলবে নিম্নবর্গের কোটি মানুষের? আরএসএসের হাতে কি গরিব হিন্দুর মুক্তি ঘটেছে? নাকি সেক্যুলার ঠেকাতে আদানি-আম্বানির মতো করপোরেট মাফিয়াদের কোলে চড়ে বসে আছেন ভারতের সেক্যুলার-বিরোধী নিম্নবর্গের পতাকাওয়ালারা? সংখ্যাগরিষ্ঠের প্রতাপে হিন্দু কৃষকের আত্মহত্যা কমেছে? </p><p>আমার সমাজের গঠন ও গড়ন জটিল। এই সমাজে বহু রং, বহু বর্গ, বহু কানাগলি। তবে এখানে ঘৃণা–বিদ্বেষের দগদগে ক্ষত যেমন আছে, আবার সহাবস্থানের বহু সম্ভাবনাও আছে।</p><p>মাদ্রাসার ছেলেরা দলে দলে ঢুকছে বাজারের দুনিয়ায়। এত দিনে অর্থনীতির সব ক্ষেত্রেই তাদের স্বাভাবিক বিচরণ। তারা কম্পিউটার শেখে, হকারি করে, অটো চালায়, নিউমার্কেটে মেয়েদের স্যান্ডেল বেঁচে, হাতাকাটা শেমিজ বেঁচে। কই, তাদের জড়তা নেই তো। </p><p>পাটকল রক্ষার আন্দোলনে এক হেফাজত কর্মীর পাশে বসে ছিলাম। তাঁর বেকার জীবনের করুণ কাহিনি শোনার পর আবিষ্কার করলাম, আরে, এ লোকের সঙ্গে গল্প করা যায় তো। এত কঠিন নয় ব্যাপারটি। </p><p>ধানমন্ডির এক দরজি সাঈদীকে চাঁদে দেখতে পেয়েছিলেন। তিনি আবার মেয়েদের ব্লাউজের ডিজাইনও করেন। এটুকু দ্বৈত সত্তা, এটুকু নড়বড়ে সহাবস্থান, এইটুকু নেগোসিয়েশনের জায়গা বরাবরই আছে এই সমাজে। </p><p>জুলাইয়ের রাস্তা সেই বিচিত্র এবং অভূতপূর্ব সব সহাবস্থানের স্মৃতি ও শক্তি বহন করে চলে—এটুকুই ভরসা। </p><p><strong>মাহা মির্জা:</strong> শিক্ষক, অর্থনীতি বিভাগ, জাহাঙ্গীরনগর বিশ্ববিদ্যালয়</p></div></div></div></body></html>"
        },
        {
            "title": "বিশ্ববিদ্যালয়ে ভর্তির সুযোগ পেলেও অর্থের অভাবে অনিশ্চিত গোবিন্দের পড়াশোনা | প্রথম আলো",
            "time": "2025-08-05T03:30:00",
            "imgUrl": "https://media.prothomalo.com/prothomalo-bangla%2F2025-08-04%2F0dlz6s76%2FTangailDH05672025080420250804142411.jpg?rect=0%2C0%2C4000%2C2100&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গোবিন্দের বাবা গোপাল পাল বলেন, ‘এই পোলার লেহাপড়ার পিছে টাকা ভাঙবার পারি নাই। স্কুল–কলেজের মাস্টাররা বিনা বেতনে পড়াইছে। তাই ভালো ফল করছে। এহন বিশ্ববিদ্যালয়ের ভর্তির জন্য টিকছে। তার সেহানে পড়ানোর খরচ কনে পামু।’ মা মিনতি রানী পাল বলেন, ‘আমার এই পোলারে পড়াবার খরচ কনে পামু, হেই চিন্তায় বাঁচি না।’</p><p>এলেঙ্গা লুৎফর রহমান মতিন মহিলা কলেজের ইংরেজি বিভাগের শিক্ষক কাশীনাথ মজুমদার জানান, ‘দারিদ্র্যের মধ্যেও অনেক প্রতিবন্ধকতা পেরিয়ে গোবিন্দ বিশ্ববিদ্যালয়ে ভর্তির সুযোগ পেয়েছে। অর্থের অভাবে তার উচ্চশিক্ষা অনিশ্চয়তার মধ্যে পড়েছে। সরকারি, বেসরকারি বা ব্যক্তিপর্যায় থেকে কেউ সহযোগিতা করলে এই অনিশ্চয়তা কেটে যেতে পারে।’</p></div></div></div></body></html>"
        },
        {
            "title": "আমরা এখন যা ইচ্ছা তা-ই ফেসবুকে লিখতে পারি, এটা অবশ্যই আমাদের বড় অর্জন : আশফাক নিপুন | প্রথম আলো",
            "time": "2025-08-05T03:15:08",
            "imgUrl": "https://media.prothomalo.com/prothomalo-bangla%2F2025-08-05%2Fp9uk49h5%2FIMG7144.JPG?rect=0%2C0%2C3650%2C1916&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2Fftdzysgr%2FStarts-from-250-Entertainment.jpg&overlay_position=bottom&overlay_width_pct=1",
            "body": "<html><body><div><span class=\"inline\"><p><strong>আশফাক নিপুন: </strong>বিশ্বের অনেক বড় বড় শিল্পী আছেন, যাঁরা একজীবনে রাষ্ট্র, সমাজ, রাজনীতি নিয়ে এত বড় গণ–অভ্যুত্থানের অংশ হতে পারেননি। সেখানে বাংলাদেশের মতো একটা জায়গায় একজন ক্ষুদ্র শিল্পী হিসেবে এত বড় মুভমেন্টের (আন্দোলন) সঙ্গে থাকতে পারলাম, এটা আমার জন্য বিরাট পাওয়া।</p><p>আন্দোলনের কনসিকুয়েন্স (পরিণতি) ভালো–খারাপ যা–ই হোক, ওই সময় জুলাই অভ্যুত্থানটা সঠিক ছিল। নিজের সক্ষমতা দিয়ে ঝাঁপিয়ে পড়েছি, এই অভিজ্ঞতা আমার থেকে কেউ কেড়ে নিতে পারবে না। অন্তর্বর্তী সরকারের প্রতি প্রত্যাশা আকাশচুম্বী, স্মরণকালের সবচেয়ে বড় জনসমর্থন নিয়ে ক্ষমতায় এসেছে এই সরকার। স্বাধীনতা–পরবর্তী সরকার বাদ দিলে এতটা জনসমর্থন নিয়ে কোনো সরকার আসেনি।</p><p>গত এক বছরে বেশ কিছু জায়গায় সরকার কাজ করেছে। আওয়ামী লীগ আমলের বড় বড় বাজেটের প্রকল্পগুলোর খরচ কমিয়েছে সরকার। এত লোন (ঋণ) ছিল, সেগুলো পরিশোধ করছে। এটা এই সরকারের অনেক বড় সাফল্য। আমরা এত দিন প্রায় মেনেই নিয়েছি, বড় বড় প্রকল্পে দুর্নীতি হবেই। ঘুরেফিরে আমাদের পকেট থেকেই টাকা যাবে, আমাদের কিছু করার থাকবে না। এই সরকার সেই চর্চা থেকে বের হয়েছে। এত দিনে জানা গেল, মেগা বাজেটের ব্যয় কমানো সম্ভব।</p><p>সামনে নির্বাচিত সরকারকে প্রশ্ন করতে পারব, এত বড় বাজেট কেন হচ্ছে? তখন আমাদের অর্থনীতিবিদেরা এটা নিয়ে কথা তুলতে পারবেন। আগে চর্চাটা ছিল না। এবার হজ ব্যবস্থাপনাও দারুণ হয়েছে। বেঁচে যাওয়া টাকা হজযাত্রীদের ফেরতও দেওয়া হলো। রমজানে নিত্যপণ্যের দাম যেভাবে নিয়ন্ত্রণে রাখা হয়েছে, সেটাও বিশাল ব্যাপার। আমরা এত দিন ধরে জেনে এসেছি, ব্যবসায়ীদের নিয়ন্ত্রণ করা যায় না। রোজা এলে ব্যবসায়ীরা দাম বাড়াবে, এটা মেনেই নিয়েছিলাম। সেখান থেকে বের হওয়া যায়, সেটা সরকার দেখিয়েছে।</p><p>১৫ বছরের অপশাসনের ফলে রক্তক্ষয়ী সংগ্রামের পর ক্ষমতায় এসে সরকার এক বছরের মধ্যে দেশটাকে স্বর্গ বানিয়ে ফেলবে—আমি এটা বিশ্বাস করার মতো বোকাও না। রাতারাতি দেশটা ঠিক হয়ে যায় না, সেটা আমি মানি। তার মধ্যেও কিছু বিষয় আমাকে হতাশ করেছে। প্রথমত, সরকার গঠনের দু–তিন মাস পরও আওয়ামী লীগের রাজনীতিবিদেরা দেশ থেকে পালাতে পেরেছেন—এটা খুবই হতাশার। জুলাই আন্দোলনের স্পিরিটের সঙ্গে এটা সাংঘর্ষিক। অনেক বড় বড় নেতা দেশের ভেতরে ছিলেন, এঁদেরকে কেন ধরা গেল না? এটা বড় ব্যর্থতা। </p><p>দ্বিতীয়ত, মবের আস্ফালন দেখা যাচ্ছে। একটা সুন্দর রাষ্ট্র গঠন করতে চাইলে প্রতিষ্ঠানগুলোকে সক্রিয় করতে হবে। শেখ হাসিনা সরকার গত ১৫ বছরে সব ধরনের প্রতিষ্ঠানকে ধ্বংস করেছিল; বিচার বিভাগ, পুলিশ থেকে শুরু করে প্রতিরক্ষা বাহিনীতেও দুর্নীতি ঢুকেছিল। মব দিয়ে নয়, প্রতিষ্ঠান দিয়ে আইনশৃঙ্খলা নিয়ন্ত্রণ করা। মব ও তৌহিদি জনতার নামে কিছু লোক মানুষকে হেনস্তা করছে। আপাতদৃষ্টে অনেকে এটাকে ঠিক বলে মনে করছেন। কিন্তু দীর্ঘ মেয়াদে এর ফলাফল খুবই ভয়ংকর।</p><p>মাজারে হামলা থেকে শুরু করে যা যা হয়েছে, এটাকে ডিল করতে না পারাটা একটা বড় ব্যর্থতা। সরকার অনেক জায়গায় চেষ্টা করেছে, অনেক জায়গায় ব্যবস্থাও নিয়েছে। কিন্তু অ্যাকশন নেওয়া হলেও সাধারণ মানুষের মধ্যে এর প্রভাব পড়েনি। ছিনতাই, রাহাজানির ঘটনা ঘটছে। সাধারণ মানুষের মধ্যে ভয় ঢুকেছে, রাত করে বাড়ি ফেরা যাবে না। এই সব জায়গায় আরও কার্যকর ব্যবস্থা নেওয়া দরকার ছিল। এর মধ্যে অনেক ধরনের মামলা–বাণিজ্য দেখতে পাচ্ছি। এক মামলায় ২০০ থেকে ৩০০ আসামি করা হচ্ছে, যাঁদের সঙ্গে মামলার কোনো সম্পর্কই নেই। এই চর্চাটা গত সরকারের আমলে দেখেছিলাম। যে কাউকে মামলার মধ্যে ঢুকিয়ে দেওয়া হতো। এই সরকারে এই চর্চাটা কেন করবে?</p></span></div></body></html>"
        },
        {
            "title": "জন-আকাঙ্ক্ষাকে অগ্রাধিকার দিতে হবে | প্রথম আলো",
            "time": "2025-08-05T03:15:00",
            "imgUrl": "https://media.prothomalo.com/prothomalo-bangla%2F2020-10%2F1029114c-37fd-4c36-a816-595983984828%2Feditorial_5.png?rect=0%2C10%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ক্ষমতা টিকিয়ে রাখার জন্য বিচারবহির্ভূত হত্যা, নির্বিচার মারণাস্ত্র দিয়ে গুলি, গ্রেপ্তার, নির্যাতন, চিকিৎসা পেতে বাধা দেওয়ার মতো যেসব গুরুতর মানবাধিকার লঙ্ঘন করেছেন শেখ হাসিনা ও তাঁর সহযোগীরা, তার বিচারপ্রক্রিয়া ইতিমধ্যে শুরু হয়েছে। আমরা মনে করি, একটি ন্যায়বিচারই জুলাই অভ্যুত্থানের হতাহতদের প্রতি শ্রদ্ধা জানানোর সবচেয়ে বড় পথ।</p><p>চব্বিশের গণ-অভ্যুত্থান স্বতঃস্ফূর্ত হওয়ায় এটি ঘিরে যে জন-আকাঙ্ক্ষা তৈরি হয়েছে, তা ছিল যেমন ব্যাপক, আবার বহুমাত্রিকও। এক বছর পর এসে অনেক ক্ষেত্রেই সেই প্রত্যাশা ও প্রাপ্তির মধ্যে বিস্তর অমিল থাকাটা বেদনাদায়ক। বিশেষ করে, প্রথম দিকে অন্তর্ভুক্তিমূলক সমাজের কথা ব্যাপকভাবে আলোচিত হলেও সময় যত গড়িয়েছে, ততই নারী, ধর্মীয় ও জাতিগত সংখ্যালঘু এবং শ্রমজীবী নাগরিকেরা দৃশ্যপট থেকে বাদ পড়ে গেছেন, কোথাও কোথাও তাঁরা আক্রান্তও হয়েছেন, মব সন্ত্রাসের শিকার হয়েছেন। রাজনীতিতে উগ্রবাদী এবং দক্ষিণপন্থার উদ্বেগজনক উত্থান ও প্রভাব বেড়েছে। আইনশৃঙ্খলা পরিস্থিতি এক বছরেও স্বাভাবিক অবস্থায় না ফেরা এবং অপরাধ বেড়ে যাওয়াটাও মানুষের অস্বস্তির বড় কারণ।</p><p>আমরা মনে করি, গত এক বছরে জনমানসে যে বড় পরিবর্তন এসেছে, সেটাই এই অভ্যুত্থানের সবচেয়ে বড় অর্জন। বিগত বছরগুলোতে ডিজিটাল সিকিউরিটি বা সাইবার নিরাপত্তা আইনের মতো কঠোর আইনের কারণে মতপ্রকাশ ও সংবাদমাধ্যমের স্বাধীনতা ব্যাপকভাবে সংকুচিত হয়ে পড়েছিল এবং সব পর্যায়ে ভয়ের সংস্কৃতি জেঁকে বসেছিল। গত এক বছরে ডিজিটাল ও বাস্তব—দুই পরিসরেই তর্কবিতর্ক ও কথা বলার সুযোগ বেড়েছে। কিছু ক্ষেত্রে বাধা থাকলেও সমাজের গণতান্ত্রিক উত্তরণের জন্য এ চর্চা অত্যন্ত ইতিবাচক।</p></div></div></div></body></html>"
        },
        {
            "title": "ঘরে মশারি টানানোই আছে, মানুষ নেই শুয়ে আছে কুকুর | প্রথম আলো",
            "time": "2025-08-05T03:10:00",
            "imgUrl": "https://media.prothomalo.com/prothomalo-bangla%2F2025-08-04%2Fkd9e777j%2FRajshahiDH060120250804IMG-20250804-WA0040.jpg?rect=0%2C87%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঘটনাচক্রে বাঁধেই পাওয়া গেল বাবলুর স্ত্রী ডলি বেগমকে। তিনি তাঁদের শ্রমিকদের জন্য খাবার নিয়ে এসেছিলেন। সব কথা খোলাখুলিই বললেন ডলি বেগম। তিনি বলেন, ‘এরা আমাদের জমির সামনে বাড়ি করেছে। খুব অত্যাচার করে। জমির ফসল হতে দেয় না। কিছু বলাও যায় না। মদ খেতে নিষেধ করায় তারা আমার স্বামীকে মেরেছে। তখন আমার স্বামীও লোকজন নিয়ে এসেছিল, কিন্তু কাউকে মারেনি। তারা ভয়ে পালিয়ে গেছে।’ বাড়িঘর ভাঙল কে, জানতে চাইলে ডলি বলেন, ওরাই নিজেরা নিজেরাই বাড়িঘর ভেঙে গেছে।</p><p>পুলিশ এসেছিল কী বলে গেছে, জানতে চাইলে ডলি বেগম এবার ক্ষোভের সঙ্গে বললেন, ‘ঘটনার পর পুলিশ এসেছিল। বলে গেছে যে সাঁওতালরা তাঁদের বাড়িতে থাকবে। কেউ যেন কিছু না বলে। এতই যখন দরদ তাহলে এদের নিয়ে গিয়ে জমি কিনে বাড়ি করে দিক। আপনি এসেছেন, আপনিও নিয়ে যান। নিয়ে গিয়ে এদের বাড়ি করে দেন। এখানে কেন থাকতে হবে।’ এই জায়গা তো পাউবোর, এ কথা বললে ডলি বলেন, ‘সরকারি হলেও তো আমাদের জমির সামনে। আমরা তো খুব অত্যাচারের মধ্যে আছি।’</p></div></div></div></body></html>"
        },
        {
            "title": "ডিপোতে রপ্তানি পণ্যের চাপ, পড়ে আছে কনটেইনার | প্রথম আলো",
            "time": "2025-08-05T03:00:00",
            "imgUrl": "https://media.prothomalo.com/prothomalo%2Fimport%2Fmedia%2F2016%2F12%2F07%2F583a6a50f4670333e979078ef661d58f-14.jpg?rect=0%2C30%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জানতে চাইলে এশিয়ান–ডাফ গ্রুপের ব্যবস্থাপনা পরিচালক মোহাম্মদ আবদুস সালাম প্রথম আলোকে বলেন, যুক্তরাষ্ট্রে অক্টোবর থেকে অনেক রাজ্যে শীত শুরু হবে। শীতের পোশাক রপ্তানি করতে হলে আগস্টের প্রথম সপ্তাহের মধ্যে পাঠাতে হবে। এর সঙ্গে যুক্ত হয় যুক্তরাষ্ট্রের পাল্টা শুল্কের শঙ্কা। সব মিলিয়ে তাই যুক্তরাষ্ট্রের ক্রেতারা ১ আগস্টের আগে পণ্য রপ্তানির চাপ দিয়েছিলেন। মার্কিন ক্রেতাদের যাতে এসব চালানে পাল্টা শুল্ক দিতে না হয়, সে জন্য রপ্তানিকারকেরাও নির্ধারিত সময়ের আগে পণ্য ডিপোতে পাঠিয়ে দিয়েছিলেন।</p><p>এদিকে পণ্য রপ্তানির সঙ্গে যুক্ত ব্যক্তিরা বলছেন, নানা উপলক্ষকে কেন্দ্র করে চট্টগ্রাম বন্দরে পণ্য রপ্তানির বাড়তি চাপ তৈরি হতে পারে। এ সময় যাতে পণ্য রপ্তানি দ্রুত করা যায়, সে জন্য দ্রুত ব্যবস্থা নেওয়া দরকার। এতে যেমন সঠিক সময়ে ক্রেতার হাতে পণ্য পৌঁছানো যাবে, তেমনি বন্দরের সক্ষমতা নিয়ে সঠিক বার্তা পাবেন বিদেশি ক্রেতারা।</p></div></div></div></body></html>"
        },
        {
            "title": "চট্টগ্রাম-কক্সবাজার রেলপথ: হাতি বাঁচাতে ৪০ কোটির প্রকল্প, বসবে ৬ ক্যামেরা-সেন্সর | প্রথম আলো",
            "time": "2025-08-05T03:00:00",
            "imgUrl": "https://media.prothomalo.com/prothomalo-bangla%2F2025-08-04%2F55fp22xy%2FWhatsApp-Image-2025-08-04-at-10.57.53-PM.jpeg?rect=0%2C12%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পর্যটন শহর কক্সবাজারে ট্রেন নিয়ে যেতে সংরক্ষিত বনের ভেতরে নির্মিত হয়েছে রেলপথ। এমন জায়গায় রেললাইন তৈরি করা হয়েছে, যেটি ছিল এশিয়ান হাতির করিডর (চলচলের পথ)। এভাবে লাইন স্থাপনের কারণে হাতির চলাচলের পথে বাধা তৈরি হয়। যদিও হাতির চলাফেরা নির্বিঘ্ন করার জন্য রেললাইনের ওপর নির্মাণ করা হয় ওভারপাস ও আন্ডারপাস। এরপরও দুর্ঘটনা ঘটছে।</p><p>চলাচলের পথে মনুষ্য সৃষ্ট এমন বাধা উপেক্ষা করে ঠিকই বনে নিজের রাজ্যে ঘোরাঘুরি করে হাতির দল। কখনো কখনো রেললাইনের ওপর চলে আসে হাতি। এতে তৈরি হয় মৃত্যুর ঝুঁকি। ইতিমধ্যে ট্রেনের ধাক্কায় প্রাণ গেছে একটি হাতির বাচ্চার। অল্পের জন্য রক্ষা পায় আরেক হাতি।</p><p>রেললাইনে এসে বিপণ্নপ্রায় এশিয়ান হাতির যাতে কোনো ক্ষতি না হয়, সে জন্য ক্যামেরা বসানোর উদ্যোগ নিয়েছে রেলওয়ে। দেশের বাইরে থেকে আনা হচ্ছে এসব ক্যামেরা। মূলত এগুলো সেন্সর ক্যামেরা হিসেবে কাজ করবে। সংরক্ষিত বনাঞ্চলের ভেতরে হাতি চলাচলের যেসব পথ রয়েছে, সেখানে বসানো হবে ক্যামেরাগুলো।</p></div></div></div></body></html>"
        },
        {
            "title": "খাবারের নতুন পদ বালাচাও, বাড়ছে ব্যবসা | প্রথম আলো",
            "time": "2025-08-05T03:00:00",
            "imgUrl": "https://media.prothomalo.com/prothomalo-bangla%2F2025-08-04%2Fjrn3sb03%2FWhatsApp-Image-2025-08-04-at-6.44.23-PM.jpeg?rect=0%2C49%2C1000%2C525&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রিন্স বাজার লিমিটেডের মোহাম্মদপুর শাখার ব্রাঞ্চ ম্যানেজার সামসুদ্দিন ওমর প্রথম আলোকে জানান, ২০২৪ সালের শুরু থেকে এখন পর্যন্ত বালাচাওয়ের বিক্রির প্রবৃদ্ধি বেড়েছে ৪৭ শতাংশ। গত ছয় মাসে আমাদের মোহাম্মদপুর শাখা থেকে ১ লাখ ৮১ হাজার টাকার বালাচাও বিক্রি হয়েছে।</p><p>মূলত অক্টোবর, নভেম্বর ও ডিসেম্বর এই তিন মাস চিংড়ি সংগ্রহ করা হয়। রোদে শুকিয়ে শুঁটকি তৈরি করা হয়। বাকি সময় আড়তদারেরা সংগ্রহ করে রাখেন। পরে চাহিদা অনুযায়ী বাজারে ছাড়েন শুঁটকি ব্যবসায়ীরা।</p><p>রাজধানীর বছিলায় থাকেন নাজমুল ইসলাম ও সুমানিয়া ইসলাম দম্পতি। করোনায় নাজমুল ইসলাম চামড়ার ব্যবসায় লোকসান করেন। সুমানিয়া ইসলাম নতুন কিছু করার চেষ্টা করেন। তখন তিনি বালাচাও ব্যবসা শুরু করেন।</p><p>সুমানিয়া ইসলাম প্রথম আলোকে বলেন, ২০২১ সাল থেকে আমরা ব্যবসা শুরু করেছি। আবাসিক এলাকা হওয়ায় আমাদের উৎপাদনের আকার ছোট। প্রতিদিন আমরা গড়ে ১৫ থেকে ২০ কেজি বালাচাও উৎপাদন করতে পারি। গত বছরেও আমরা মাসে গড়ে ৩ লাখ টাকার বালাচাও বিক্রি করতাম। এখন প্রতি মাসে গড়ে ৬ থেকে ৭ লাখ টাকা বিক্রি হয়।</p><p>তিনি আরও বলেন, প্রতি কেজি বালাচাও উৎপাদন করতে খরচ হয় ৮০০ থেকে ১ হাজার টাকা। বিক্রি করা যায় ১ হাজার ২০০ থেকে ১ হাজার ৬০০ টাকা পর্যন্ত।</p></div></div></div></body></html>"
        },
        {
            "title": "কেমব্রিজ বিশ্ববিদ্যালয়ে এমবিএ স্কলারশিপ, জেনে নিন বিস্তারিত | প্রথম আলো",
            "time": "2025-08-05T02:57:43",
            "imgUrl": "https://media.prothomalo.com/prothomalo%2Fimport%2Fmedia%2F2019%2F10%2F16%2Fc921d5fd026840fa04776b7a8976d609-5da751512b8f7.jpg?rect=0%2C23%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-16%2Fv0ggc2ni%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>আবেদনের যোগ্যতা</strong></p><p>*এমবিএ ডিগ্রির জন্য আবেদনে বিবিএ ডিগ্রি থাকতে হবে</p><p>*প্রার্থীদের চমৎকার একাডেমিক ফলাফল থাকতে হবে</p><p>*বৃত্তিতে লেবানিজ বংশোদ্ভূত প্রার্থীরা অগ্রাধিকার পাবেন</p><p><strong>আবেদনের প্রয়োজনীয় তথ্য</strong></p><p>*কারিকুলাম ভিটা (সিভি)</p><p>*গ্র্যাজুয়েট ম্যানেজমেন্ট ভর্তি পরীক্ষার (জিম্যাট) স্কোর</p><p>*এ ছাড়া বিজ্ঞপ্তিতে উল্লেখিত আরও কিছু প্রয়োজনীয় কাগজপত্রসহ ই-মেইল করতে হবে।</p><p><strong>অধ্যয়নের ক্ষেত্রগুলো</strong></p><p>অ্যাকাউন্টিং ও ফিন্যান্স, অর্থনীতি, বিপণন, মানবসম্পদ ব্যবস্থাপনা, কৌশলগত ব্যবস্থাপনা, অপারেশনাল ম্যানেজমেন্ট। এ ছাড়া কেমব্রিজ জাজ বিজনেস স্কুলের অধীনে এন্ট্রাপ্রেনিউরশিপ ও ইনোভেশন, সোশ্যাল ইনোভেশন এবং সাসটেইনেবিলিটি, বিজনেস অ্যানালিটিকস, সাপ্লাই চেইন ম্যানেজমেন্টসহ আরও কিছু ঐচ্ছিক কোর্সে অংশগ্রহণের সুযোগ রয়েছে।</p></div></div></div></body></html>"
        },
        {
            "title": "সকালেই পড়ুন আলোচিত ৫ খবর | প্রথম আলো",
            "time": "2025-08-05T02:56:00",
            "imgUrl": "https://media.prothomalo.com/prothomalo-bangla%2F2023-11%2F96ef562e-2cfa-4151-b57a-ce77cdb446ff%2FWhatsApp_Image_2023_02_27_at_08_34_41.jpeg?rect=0%2C106%2C1423%2C747&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">পররাষ্ট্র উপদেষ্টা মো. তৌহিদ হোসেন</figcaption><figcaption class=\"story-element-image-attribution\">ছবি: ভিডিও থেকে নেওয়া</figcaption></p></div></div></body></html>"
        },
        {
            "title": "বিসিক নবমসহ বিভিন্ন গ্রেডে নেবে ১৮৫ জন, করুন আবেদন | প্রথম আলো",
            "time": "2025-08-05T02:54:40",
            "imgUrl": "https://media.prothomalo.com/prothomalo-bangla%2F2024-04%2F359b6796-535a-42ea-b4b7-0533b43be942%2FUntitled_2.jpg?rect=0%2C0%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F7ofy5i1p%2FWithout-Documents-Technology-Chakri-bakri.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>২১. কারিগরি কর্মকর্তা (বিসিক বৈদ্যুতিক পণ্য উৎপাদন ও হালকা প্রকৌশল শিল্পনগরী, টঙ্গীবাড়ি, মুন্সিগঞ্জ)</strong></p><p>পদসংখ্যা: ১টি</p><p>গ্রেড: ১০ম</p><p>বেতন স্কেল: ১৬,০০০-৩৮,৬৪০ টাকা</p><p><strong>২২. সহকারী হিসাবরক্ষণ কর্মকর্তা</strong></p><p>পদসংখ্যা: ২টি</p><p>গ্রেড: ১১তম</p><p>বেতন স্কেল: ১২,৫০০-৩০,২৩০ টাকা</p><p><strong>২৩. নকশাবিদ</strong></p><p>পদসংখ্যা: ২টি</p><p>গ্রেড: ১১তম</p><p>বেতন স্কেল: ১২,৫০০-৩০,২৩০ টাকা</p><p><strong>২৪. কম্পিউটার অপারেটর (চামড়া শিল্পনগরী, ঢাকা)</strong></p><p>পদসংখ্যা: ১টি</p><p>গ্রেড: ১৩তম</p><p>বেতন স্কেল: ১১,০০০-২৬,৫৯০ টাকা</p><p><strong>২৫. হিসাব সহকারী</strong></p><p>পদসংখ্যা: ১টি</p><p>গ্রেড: ১৪তম</p><p>বেতন স্কেল: ১০,২০০-২৪,৬৮০ টাকা</p><p><strong>২৬. উচ্চমান সহকারী</strong></p><p>পদসংখ্যা: ৭টি</p><p>গ্রেড: ১৪তম</p><p>বেতন স্কেল: ১০,২০০-২৪,৬৮০ টাকা</p><p><strong>২৭. মাননিয়ন্ত্রণ সহকারী</strong></p><p>পদসংখ্যা: ২টি</p><p>গ্রেড: ১৪তম</p><p>বেতন স্কেল: ১০,২০০-২৪,৬৮০ টাকা</p></div></div></div></body></html>"
        },
        {
            "title": "ইসলামী বিশ্ববিদ্যালয়ে শিক্ষার্থী সাজিদ হত্যার ঘটনায় থানায় মামলা | প্রথম আলো",
            "time": "2025-08-05T02:50:33",
            "imgUrl": "https://media.prothomalo.com/prothomalo-bangla%2F2025-07-17%2Fyb7a590z%2FKushtiaDH057.jpg?rect=0%2C60%2C1000%2C525&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মামলাটির তদন্ত ডিবি, পিবিআই বা অন্য কোনো সংস্থা করতে পারে কি না—এ ব্যাপারে জানতে চাইলে অতিরিক্ত পুলিশ সুপার ফয়সাল মাহমুদ আরও বলেন, আপাতত পরিদর্শক (তদন্ত) মামলাটি তদন্ত করবেন। যদি প্রয়োজন মনে হয় বা মামলার বাদী লিখিতভাবে আবেদন করেন, তবে সেটা অন্য কোনো সংস্থা তদন্তভার নিতে পারে।</p><p>এ ক্ষেত্রে বিশ্ববিদ্যালয় প্রশাসনের ভূমিকা কী হতে পারে,Ñএই প্রশ্নের জবাবে ফয়সাল মাহমুদ বলেন, যেহেতেু সাজিদের বাবা মামলার বাদী। সেহেতু মামলার বিষয়ে তিনিই সবকিছু। এখানে তদন্তে সহযোগিতা করতে পারে বিশ্ববিদ্যালয় প্রশাসন। এ ছাড়া আর কোনো কিছু এখতিয়ার তাদের নেই।</p><p>মামলার তদন্তকারী কর্মকর্তা আবদুল্লাহ আল মামুন গতকাল রাতে প্রথম আলোকে বলেন, ‘লাশ উদ্ধারের সময় থেকেই এই বিষয় নিয়ে কাজ করছি। হত্যা মামলাটি তদন্তও করা হবে। কাজ চলমান রয়েছে।’</p></div></div></div></body></html>"
        },
        {
            "title": "যশোরের ‘ওল্ড কেয়ার হোম’কে অভিবাদন | প্রথম আলো",
            "time": "2025-08-05T02:45:15",
            "imgUrl": "https://media.prothomalo.com/prothomalo-bangla%2F2020-10%2F34a1ca18-987b-4031-87a1-629ccd32714a%2Feditorial.png?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০০৮ সালে একটি মাটির ঘরে শুরু হয়েছিল এ বৃদ্ধাশ্রমের পথচলা, আর এখন সেখানে পাকা ভবন, প্রার্থনাকক্ষ, বিনোদনের ব্যবস্থা এবং চিকিৎসার সুবিধা রয়েছে। থাকা-খাওয়ার সুবিধা ছাড়াও মায়েদের মানসিক শান্তি নিশ্চিত করার জন্য গল্পের আসর, গান, নাচ ও ভ্রমণেরও ব্যবস্থা আছে এখানে। এখানে আসা মায়েরা জ্যোৎস্না মুখার্জিকে ভালোবাসেন নিজের মেয়ের মতোই।</p><p>জ্যোৎস্না মুখার্জির কার্যক্রমে গর্বিত এলাকার বাসিন্দারাও। সমসপুর সরকারি প্রাথমিক বিদ্যালয়ের প্রধান শিক্ষক হাশেম আলী বলেন, ‘অজপাড়াগাঁয়ে এমন ভালো বৃদ্ধাশ্রম বাংলাদেশে আছে কি না, আমার জানা নেই। এখানকার পরিবেশ খুব সুন্দর। এখানে থাকার পাশাপাশি পায়ের জুতা থেকে শুরু করে সবকিছু বিনা মূল্যে দেওয়া হয়। ওষুধও দেওয়া হয়।’</p><p>প্রশংসনীয় বিষয়, কোনো অনুদান বা কারও সাহায্য–সহযোগিতা ছাড়াই জনসেবামূলক এমন মহতী প্রতিষ্ঠান গড়ে তুলেছেন জ্যোৎস্না মুখার্জি। তাঁর এই বৃদ্ধাশ্রম চলে নিজস্ব আয়ে। কৃষি, পশুপালন ও ব্যবসার আয় দিয়ে তিনি এই মহৎ কর্মকাণ্ড চালিয়ে যাচ্ছেন। এটি প্রমাণ করে, যদি সদিচ্ছা থাকে, তবে নিজের উদ্যোগে একটি বড় পরিবর্তন আনা সম্ভব। সমাজসেবা অধিদপ্তরের স্বীকৃতি এবং স্থানীয় প্রশাসনের প্রশংসা এ প্রতিষ্ঠানের গুরুত্বকেই তুলে ধরে।</p></div></div></div></body></html>"
        },
        {
            "title": "ঘরের মাঠে আর্জেন্টিনার হয়ে ‘শেষ’ ম্যাচটা খেলতে পারবেন তো মেসি | প্রথম আলো",
            "time": "2025-08-05T02:30:00",
            "imgUrl": "https://media.prothomalo.com/prothomalo-bangla%2F2021-03%2F88b06053-90e0-4139-be80-f6e33660bdb4%2Fmessi1.jpg?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F599lv4ex%2FCashout-free-Sports-Lifestyle.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>লিগস কাপে গত পরশু <a target=\"_blank\" href=\"https://www.prothomalo.com/sports/football/81xaddda2f\">নেকাক্সার বিপক্ষে চোটে পড়েন লিওনেল মেসি</a>। বাধ্য হয়েই ১২ মিনিটের মাথায় মাঠ ছাড়তে হয় তাঁকে। তখনই প্রশ্নটি উঠেছে, কত দিনের জন্য মাঠের বাইরে থাকতে হবে ইন্টার মায়ামি তারকাকে?</p><p>বেশির ভাগ সংবাদমাধ্যম তখন জানিয়েছিল, মেসিকে দীর্ঘদিন মাঠের বাইরে থাকতে হতে পারে। এমনও হতে পারে, লিগস কাপের বাকি সময়ে মেসিকে না–ও পাওয়া যেতে পারে। তবে ইন্টার মায়ামি পরশু সংবাদ বিজ্ঞপ্তিতে জানিয়েছে, ডান পায়ের মাংসপেশিতে ছোটখাটো চোট পেয়েছেন মেসি। এটুকু পড়ে মেসির ভক্তরা প্রশান্তি পেলেও দুশ্চিন্তায় পড়তে পারেন অন্য কারণে। আর্জেন্টাইন কিংবদন্তি চোট থেকে কবে সেরে উঠতে পারেন, কবে মাঠে ফিরতে পারেন—সে বিষয়ে মায়ামি কিছুই জানায়নি। সংবাদ বিজ্ঞপ্তিতে শুধু এতটুকু বলা হয়েছে, মেসির ‘মেডিকেল ছাড়পত্র নির্ভর করছে চিকিৎসাগত দিক থেকে তার উন্নতি এবং (চিকিৎসায়) তার সাড়া দেওয়ার ওপর।’</p></div></div></div></body></html>"
        },
        {
            "title": "১৫ বছর পর সম্মেলন ঘিরে নেতা-কর্মীরা সরব, শীর্ষ দুই পদে ১২ প্রার্থী | প্রথম আলো",
            "time": "2025-08-05T02:30:00",
            "imgUrl": "https://media.prothomalo.com/prothomalo-bangla%2F2025-08-04%2F3vvk8l3w%2FNAOGAONDH061920250804NAOGAON-BNP-PIC-2.JPG.JPG?rect=0%2C13%2C2048%2C1075&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সভাপতি প্রার্থী জাহিদুল ইসলাম বলেন, ‘নির্বাচন নিয়ে নেতা-কর্মীদের মধ্যে ব্যাপক উৎসাহ-উদ্দীপনা লক্ষ করা যাচ্ছে। ফ্যাসিবাদী শাসনামলে সব আন্দোলন-সংগ্রামে সামনে থেকে নেতৃত্ব দিয়েছি। সর্বশেষ দ্বিবার্ষিক সম্মেলনে আমি ভোটের মাধ্যমে সাধারণ সম্পাদক নির্বাচিত হয়েছিলাম। এবারও আমি আশাবাদী, কাউন্সিলররা ভোটের মাধ্যমে আমাকে বিজয়ী করবেন।’</p><p>আরেক সভাপতি প্রার্থী নজমুল হক বলেন, ‘বিএনপি যে একটি গণতান্ত্রিক দল, এই নির্বাচনই তার প্রমাণ। নেতা-কর্মীরা প্রত্যক্ষ ভোটের মাধ্যমে তাঁদের নেতা নির্বাচনের সুযোগ পাচ্ছেন। আওয়ামী লীগ শাসনামলে প্রতিকূল পরিবেশেও আমি তিনবার নওগাঁ পৌরসভার মেয়র নির্বাচিত হয়েছি। সব সময় দলের নেতা–কর্মীদের পাশে থাকার চেষ্টা করেছি। জয়ের ব্যাপারে আমি আশাবাদী।’</p><p>জেলা বিএনপির আহ্বায়ক ও সভাপতি প্রার্থী আবু বক্কর সিদ্দিক বলেন, ‘ভোটের মাধ্যমে নেতৃত্ব নির্বাচনে হারজিত মেনেই আমরা প্রতিদ্বন্দ্বিতা করছি। আশা করি, জয়ী–পরাজিত সবাইকে নিয়েই চলতে হবে।’</p></div></div></div></body></html>"
        },
        {
            "title": "প্রত্যাশা কি মেটাতে পারছেন রাজনীতিবিদেরা | প্রথম আলো",
            "time": "2025-08-05T02:13:12",
            "imgUrl": "https://media.prothomalo.com/prothomalo-bangla%2F2025-08-04%2F452mna8t%2FDH076820240809VO0102.jpg?rect=0%2C284%2C4000%2C2100&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত আগস্টের ঐক্য ধরে রাখা তো দূরের বিষয়; বরং রাজনৈতিক কর্মীদের চলমান কথার যুদ্ধ নির্বাচনকালে লাঠি-ছুরির সংঘাতে পরিণত হওয়ার শঙ্কা বাড়াচ্ছে সমাজে। একাত্তর ও চব্বিশ বাংলাদেশের রাজনীতি ও সমাজে যে গভীর লক্ষণরেখা টেনে দিয়েছে, তার দুই পাশের মানুষকে বিচার-আচার শেষে ঘৃণা-বিদ্বেষ-প্রতিশোধের চক্র থেকে বের করে কীভাবে জাতীয়ভাবে কাছাকাছি রাখা যাবে, সে-ই দুরূহ কাজটি নিয়েও রাজনৈতিক দলগুলো গভীরভাবে ভাবছে বলে মনে হয়নি। </p><p>মানবিক করিডর, ভারতীয় পুশ ইন, যুক্তরাষ্ট্রের শুল্কযুদ্ধের মতো বিষয়গুলোও গত এক বছর সরকার একা একা মোকাবিলা করেছে। এসব বিষয়ে রাজনৈতিক দলগুলোর নিজস্ব অবস্থান কী এবং ভবিষ্যতে রাজনীতিবিদেরা সার্বভৌমত্ব রক্ষার আন্তর্জাতিক যুদ্ধে কী অবস্থান নেবে সে বিষয়ে খোলামেলা বলছেন না।</p><p>অথচ ইতিমধ্যে এ অঞ্চলে এসে গেছে ঠান্ডাযুদ্ধের ঝোড়ো হাওয়া। অসহায়ের মতো তাতে বলি হওয়ার আগেই বাংলাদেশকে রক্ষা করতে পারত, আত্মস্বার্থে দূরদর্শী রাজনীতি। রাজনীতিবিদেরা কেউ কেউ বলছেন, দেশে দক্ষিণপন্থার উত্থান ঘটছে; কিন্তু কেন এটা ঘটছে, এর সঙ্গে ভূরাজনীতির সংযোগ কতটা—সেসব নিয়ে তাঁদের দিকনির্দেশনা কোথায়? আর এ রকম উদাসীনতার বিপদ সম্পর্কে ধর্ম-বর্ণ-বয়সনির্বিশেষে পরিবর্তনবাদী মানুষেরা বিকল্প কী ভাবছেন? দেরি হয়ে যাচ্ছে না তো?</p><p><strong>আলতাফ পারভেজ:</strong> গবেষক; রাজনীতি বিশ্লেষক</p></div></div></div></body></html>"
        },
        {
            "title": "শহীদ সন্তানের শোক কাটিয়ে ওঠার আগেই এই মায়ের আরেক সন্তান ক্যানসারে আক্রান্ত, হারিয়েছেন স্বামীকেও | প্রথম আলো",
            "time": "2025-08-05T02:00:00",
            "imgUrl": "https://media.prothomalo.com/prothomalo-bangla%2F2025-08-04%2F6s3v8taq%2FWhatsApp_Image_2025_08_04_at_7_30_44_PM.jpeg?rect=0%2C10%2C739%2C388&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F599lv4ex%2FCashout-free-Sports-Lifestyle.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>৫ আগস্ট, আনুমানিক বেলা ৩টা। সন্তানসহ আমি তখন আমার মায়ের বাসায়। আবদুল্লাহর মামা, মানে আমার ভাই ১০০ টাকা দিয়ে ওকে আলু আনতে নিচে পাঠায়। ৩৫ টাকা বেঁচে যাওয়ায় বাসায় এসে আমাকে সেটা ফেরত দেয়। সেদিন আমার মা রান্না করেছিল ইলিশ মাছ। কাঁটা বাছতে পারবে না, তাই আমি ওকে ভাত-ইলিশ খাইয়ে দিই। ততক্ষণে ছড়িয়ে পড়েছে শেখ হাসিনার পতনের খবর।</p><p>আবদুল্লাহ ওর মামার কাছে মিষ্টি খাওয়ার আবদার করে। মামা বলে, মিষ্টিও খাওয়াব, বিরিয়ানিও খাওয়াব।<br>বিকেল পৌনে পাঁচটার দিকে আবদুল্লাহ আনন্দমিছিলে যাওয়ার আগ্রহ জানিয়ে আমাকে বলে, ‘আম্মু, ৩৫ টাকা যে আছে, ওইটা কি নিয়ে যাব?’</p></div></div></div></body></html>"
        }
    ]
}