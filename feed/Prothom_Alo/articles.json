{
    "source": "প্রথম আলো",
    "articles": [
        {
            "title": "ঢাকা বিশ্ববিদ্যালয়ে সাইবার সিকিউরিটি প্রোগ্রাম, আবেদন শেষ ২৬ আগস্ট | প্রথম আলো",
            "time": "2025-08-11T04:40:23",
            "imgUrl": "https://media.prothomalo.com/prothomalo-bangla%2F2025-08-10%2F0vtyxzv1%2F160.jpg?rect=0%2C0%2C750%2C394&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-16%2Fv0ggc2ni%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>১. সিএসই/সিএস/আইটি/এসই/সিআইটি/আইসিটি/ইসিই/ইটিই/ইইই ইত্যাদি আইটি/আইসিটি-সম্পর্কিত বিষয়ে গ্র্যাজুয়েশন থাকতে হবে।</p><p>২. সিজিপিএ কমপক্ষে ২.৫০ সহ স্নাতক ডিগ্রি থাকতে হবে। সিজিপিএ–২.৫০ নিচে থাকলে আবেদন গ্রহণযোগ্য হবে না।</p><p>৩. চাকরিজীবীরা অগ্রাধিকার পাবেন।</p><p>৪. দেশি–বিদেশি সব শিক্ষার্থী আবেদন করতে পারবেন। বিদেশি ডিগ্রির ক্ষেত্রে এ অনুষদের অফিস থেকে সমতা নিরূপণ করতে হবে।</p><p>৫. তথ্য যাচাই শেষ হলে ভর্তি পরীক্ষার ফি তিন হাজার টাকা দিয়ে অনলাইনে জমা দিতে হবে।</p></div></div></div></body></html>"
        },
        {
            "title": "হানিফ মোহাম্মদের সঙ্গে সেই সন্ধ্যার স্মৃতি | প্রথম আলো",
            "time": "2025-08-11T04:40:00",
            "imgUrl": "https://media.prothomalo.com/prothomalo-bangla%2F2025-08-10%2Fvpda593t%2Fhanif-mohammad?rect=0%2C0%2C1086%2C570&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F599lv4ex%2FCashout-free-Sports-Lifestyle.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ কথার সূত্র ধরেই প্রশ্নটা করেছিলাম, গডফ্রে ইভান্সই কি তাহলে আপনার দেখা সেরা উইকেটকিপার? এই প্রশ্নের উত্তরে ‘আরও অনেক ভালো উইকেটকিপারই দেখেছি’ বলে ‘অ্যালান নট ভালো ছিল, আমাদের ওয়াসিম বারিও ছিল ভালো, এখন রশিদ লতিফ ভালো, মঈন ভালো’ এমন একটি দীর্ঘ তালিকা পেশ করে ফেলেছিলেন হানিফ মোহাম্মদ। কিন্তু তাঁকেই যখন বলা হলো, তাঁর পছন্দের একটা বিশ্ব একাদশ বেছে নিতে, সভয়ে মাথা নাড়ার দৃশ্যটা এখনো চোখে ভাসে, ‘না না, এটি এভাবে তাড়াহুড়ো করে করার জিনিস নয়। এমনিতে আড্ডায় বসে এসব নিয়ে কথা বললে অন্য কথা, কিন্তু আপনি তো এটি পত্রিকাতে ছাপবেন।’</p><p>হানিফের এমন শঙ্কিত হওয়ার বড় কারণ ছিল, তখন স্যার ডন ব্র্যাডম্যানের দল নিয়ে ক্রিকেট বিশ্বে তুমুল হইচই হচ্ছে। ডনের মৃত্যুর পর যা প্রকাশিত হয়েছে রোনাল্ড পেরির লেখা ‘ব্র্যাডম্যানস বেস্ট’ নামে এক বইয়ে। সেটির প্রসঙ্গ তুলেই হানিফ বিশ্ব একাদশ গড়তে অপারগতার কথা জানিয়ে দিয়েছিলেন, ‘ব্র্যাডম্যানের টিম নিয়ে কেমন হইচই হচ্ছে, তা তো জানেনই। তা ছাড়া আমি এভাবে বিশ্ব একাদশ গড়ায় চেয়ে প্রতি পজিশনে দুই–তিনজন করে খেলোয়াড় বাছাই করাটাকেই বেশি ভালো মনে করি, এটি অনেক বেশি ইন্টারেস্টিং, এ থেকে সবাই নিজের পছন্দের দলও বেছে নিতে পারবেন।’ তা করতেও দু–তিন দিন সময় চেয়ে নিয়েছিলেন। যে কারণে আর তা জানাই হয়নি।</p><p>হঠাৎ শেষ হয়ে যাওয়া টেস্ট ক্যারিয়ার নিয়ে একটু দুঃখবোধ ছাড়া বড় কোনো আক্ষেপ ছিল না হানিফ মোহাম্মদের মনে। তবে আধুনিক যুগে যে হারে ক্রিকেট হয়, তা দেখে মাঝেমধ্যে সামান্য একটু আফসোসের কথা বলেছিলেন, ‘আমি ১৭ বছরে ৫৫টি টেস্ট খেলেছি। মাঝেমধ্যে এমনও হয়েছে, আমি হয়তো কোনো টেস্টে সেঞ্চুরি করলাম, দেখা গেল তারপর আর কোনো ম্যাচ নেই, পরের টেস্ট এক বছর পর। অথচ আমার মনে আছে, একবার জাভেদ মিয়াঁদাদ এক বছরেই খেলেছিল ১৪টি টেস্ট।’</p></div></div></div></body></html>"
        },
        {
            "title": "পাল্টা শুল্ক ভবিষ্যতে আরও কমতে পারে | প্রথম আলো",
            "time": "2025-08-11T04:40:00",
            "imgUrl": "https://media.prothomalo.com/prothomalo-bangla%2F2025-08-11%2F8f40ki4r%2F10-08-25-SHEIKH-BASHIR-RECEPTION111721.JPG?rect=0%2C0%2C450%2C236&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অনুষ্ঠানে বাণিজ্য উপদেষ্টা শেখ বশিরউদ্দীন বলেন, ‘পাল্টা শুল্ক নিয়ে দর–কষাকষির ক্ষেত্রে আমাদের অনেক পরিণামদর্শিতার সঙ্গে সিদ্ধান্ত নিতে হয়েছে। এ ক্ষেত্রে আমাদের ওপরে অনেক চাপ ছিল। কিন্তু আমরা সব সময়ই অংশীজনদের সঙ্গে সম্পৃক্ত থাকার চেষ্টা করেছি।<strong> </strong>পাল্টা শুল্ক নিয়ে আলোচনা এখনো শেষ হয়নি, চলমান আছে। আগামী দুই-তিন সপ্তাহের মধ্যে প্রয়োজন হলে আমরা আবার যুক্তরাষ্ট্রে যাব।’</p><p>পাল্টা শুল্কের বিষয়টি আপাতত সমাধান হয়েছে উল্লেখ করে বাণিজ্য উপদেষ্টা বলেন, ‘আমাদের সামনে এখন পরবর্তী চ্যালেঞ্জ হচ্ছে স্বল্পোন্নত দেশ (এলডিসি) থেকে উত্তরণ। আমি মনে করি, এটি ট্রাম্পের পাল্টা শুল্কের চেয়েও বড় চ্যালেঞ্জ। বিগত ফ্যাসিস্ট সরকার বিষয়টির জন্য কর্মপরিকল্পনা না করে এটিকে একটি টাইমবম্ব হিসেবে রেখে গেছে।’</p><p>অনুষ্ঠানে বিটিএমএর সভাপতি শওকত আজীজ রাসেল বলেন, ‘আমরা যারা সুতা বানাই, তাদের কাছে ইতিমধ্যে বিদেশি ক্রেতাদের থেকে কোয়ারি (জিজ্ঞাসা) আসছে। তাতে বুঝতে পারছি, এবার বোধ হয় ব্যবসাটা হবে। তবে প্রতিযোগী দেশগুলো বসে থাকবে না। আমাদের প্রতিবেশী দেশ এই খাতের যন্ত্র উৎপাদন করে। তারা এই ব্যবসা বন্ধ করতে পারবে না। এ জন্য দেশটির সরকার ক্রেতাদের অর্থ সহায়তা ও প্রণোদনা দিচ্ছে, শ্রমিকের বেতন দিচ্ছে। আমাদেরও বিষয়গুলো মাথায় রাখতে হবে।’</p><p>শওকত আজীজ আরও বলেন, পাল্টা শুল্ক কমানোসহ বিভিন্ন ক্ষেত্রে অন্তর্বর্তী সরকার বেসরকারি খাতের সঙ্গে যে সহযোগিতার মনোভাব দেখাচ্ছে, তা নজিরবিহীন। আগে কখনো এমন দেখা যায়নি। সরকার ব্যবসায়ীদের প্রতি, বিনিয়োগের প্রতি সুনজর দিলে দ্রুততম সময়ে কর্মসংস্থান বাড়বে।</p></div></div></div></body></html>"
        },
        {
            "title": "সাবেক সচিব সাত্তারের বক্তব্য ‘বিএনপির নয়’ | প্রথম আলো",
            "time": "2025-08-11T04:34:46",
            "imgUrl": "https://media.prothomalo.com/prothomalo-bangla%2F2025-08-10%2Fq6qp59au%2FMirza-Fakhrul-Islam-Alamgir.jpg?rect=0%2C81%2C2048%2C1075&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিবৃতিতে আবদুস সাত্তারের কাছে সব প্রমাণ যথাযথ কর্তৃপক্ষের কাছে জমা দিতে আহ্বান জানানো হয়। বিবৃতিতে বলা হয়, ‘আমাদের প্রশাসন স্বচ্ছতা, সততা এবং জবাবদিহির প্রতি প্রতিশ্রুতিবদ্ধ। যদি আবদুস সাত্তারের কাছে কোনো অসদাচরণের বিশ্বাসযোগ্য প্রমাণ থাকে, আমরা তাঁকে যথাযথ আইনগত ও তদন্তকারী কর্তৃপক্ষের কাছে তা দ্রুত জমা দেওয়ার আহ্বান জানাই।’</p><p>সরকারের সংশ্লিষ্ট সূত্র জানিয়েছে, আবদুস সাত্তার গতকাল রোববার পর্যন্ত কোনো প্রমাণ জমা দেননি। পাশাপাশি এ নিয়ে আনুষ্ঠানিকভাবে কোনো প্রতিক্রিয়াও জানাননি।</p><p>বিষয়টি নিয়ে জানতে গতকাল আবদুস সাত্তারকে মুঠোফোনে খুদে বার্তা পাঠানো হয়, ফোন করা হয়। কিন্তু সাড়া পাওয়া যায়নি। পরে বিকেলে রাজধানীর বেইলি রোডে অফিসার্স ক্লাবে গিয়ে পাওয়া যায় তাঁকে। জানতে চাইলে তিনি প্রথম আলোকে বলেন, তাঁর কাছে তথ্য-প্রমাণ আছে। তিনি তা জমা দেবেন। প্রমাণ কবে জমা দেবেন, কী প্রমাণ আছে, তা নিয়ে বিস্তারিত কথা বলতে রাজি হননি তিনি।</p><p>এদিকে শনিবার মন্ত্রিপরিষদ বিভাগের বিবৃতিতে বলা হয়, ‘যতক্ষণ না এমন প্রমাণ উপস্থাপন করা হচ্ছে, আমরা সকল অংশীজনকে স্মরণ করিয়ে দিতে চাই যে জনপরিসরের আলোচনা অনুমান নয়, বরং তথ্যের ভিত্তিতে হওয়া সমীচীন।’</p></div></div></div></body></html>"
        },
        {
            "title": "লাভজনক চট্টগ্রাম বন্দরের মাশুল বৃদ্ধি কী কারণে | প্রথম আলো",
            "time": "2025-08-11T04:29:22",
            "imgUrl": "https://media.prothomalo.com/prothomalo-bangla%2F2025-08-11%2Fk1h04waw%2FMasukArt10082025.jpg?rect=0%2C0%2C2000%2C1050&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দেশের আমদানি–রপ্তানি বাণিজ্যের ৯২ শতাংশই হয় চট্টগ্রাম বন্দর দিয়ে। এই বন্দর দিয়ে যেসব পণ্য আমদানি হয়, তার মধ্যে রয়েছে খাদ্যশস্য, সিমেন্ট, সার, কয়লা, লবণ, চিনি, জ্বালানি তেল, ভোজ্যতেল ইত্যাদি। বন্দর দিয়ে রপ্তানি করা হয় তৈরি পোশাক, পাট, পাটজাত পণ্য, চামড়াজাত পণ্য, চা, হিমায়িত পণ্য ইত্যাদি। ফলে দেশের গোটা অর্থনীতি নির্ভর করে এই বন্দরের ওপর।</p><p>সম্প্রতি অন্তর্বর্তী সরকার চট্টগ্রাম বন্দরের বিভিন্ন সেবার ট্যারিফ একলাফে গড়ে ৪০ শতাংশ বৃদ্ধির সিদ্ধান্ত নিয়েছে বলে সংবাদমাধ্যমে খবর প্রকাশিত হয়েছে। গড়ে ৪০ শতাংশ হলেও কোনো কোনো সেবার মাশুল বৃদ্ধির হার এর চেয়ে বেশি। যেমন জাহাজ থেকে কনটেইনার ওঠানো-নামানো। এ খাতে প্রতি ২০ ফুট লম্বা কনটেইনারের মাশুল ৪৩ ডলার ৪০ সেন্ট থেকে ৭০ ডলার ১১ সেন্ট করার প্রস্তাব করা হয়েছে। এ ক্ষেত্রে মাশুল বৃদ্ধির হার প্রায় ৬২ শতাংশ। এর আগে ১৫ জুলাই বেসরকারি কনটেইনার ডিপো (আইসিডি) অ্যাসোসিয়েশন এক সার্কুলারে বেসরকারি কনটেইনার ব্যবস্থাপনার মাশুলের হার বাড়ানোর ঘোষণা দেয়। এ ঘোষণা অনুসারে আগামী ১ সেপ্টেম্বর থেকে সেবাভেদে ৩০ থেকে ১০০ শতাংশ মাশুল বাড়বে।</p></div></div></div></body></html>"
        },
        {
            "title": "‘উচ্চবিত্তের ফল’ ড্রাগনের দাম পড়ে গেল কী কারণে | প্রথম আলো",
            "time": "2025-08-11T04:26:48",
            "imgUrl": "https://media.prothomalo.com/prothomalo-bangla%2F2025-08-11%2Fdr0ifl9f%2FDragon.jpeg?rect=0%2C113%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ড্রাগনের উৎপাদন বাড়ায় দাম কমেছে বলে মনে করেন ছুরত আলী। ‘ওভার গ্রোথ হরমোন’ সম্পর্কে (যা টনিক নামে চাষিদের কাছে পরিচিত) জানতে চাইলে তিনি বলেন, এটার ব্যবহার কয়েক বছর আগে শুরু হয়েছে। লাভ বেশি করার লোভ থেকে এটা ব্যবহার করা হচ্ছে। তবে এটার কারণে ড্রাগন ব্যবসা ক্ষতিগ্রস্ত হয়েছে। তাঁর জানামতে, বাজারে যে ফল দেখতে অর্ধেক সবুজ ও অর্ধেক লাল, সেগুলোতে টনিক ব্যবহার করা হয়েছে।</p><p><strong>দেশে কীভাবে এল ড্রাগন ফল</strong></p><p>বাংলাদেশে কীভাবে ড্রাগন ফলের চাষ শুরু হয়েছে, তা নিয়ে বিতর্ক আছে। কৃষি মন্ত্রণালয়ের কৃষিবিষয়ক প্রকাশনা ‘কৃষি বাতায়ন’-এ বলা হয়েছে, ২০০৭ সালে থাইল্যান্ড, যুক্তরাষ্ট্র ও ভিয়েতনাম থেকে বিভিন্ন জাত এনে বাংলাদেশে ড্রাগনের চাষাবাদ শুরু হয়। তবে কার হাত ধরে বাংলাদেশে ড্রাগনের চাষ শুরু, সে সম্পর্কে বিস্তারিত তথ্য এখানে নেই।</p><p>অবশ্য বাংলাদেশ কৃষি গবেষণা ইনস্টিটিউটের ফল বিভাগের প্রধান বৈজ্ঞানিক কর্মকর্তা মো. মসিউর রহমান বলেন, ২০০২-০৩ সালে এই ইনস্টিটিউট ড্রাগনের একটি জাত উদ্ভাবন করে। এখন সেটিরই সবচেয়ে বেশি বাণিজ্যিক চাষ হয়। এ জাতের ফল মাঝারি, মিষ্টি। উৎপাদনও ভালো হয়।</p><p>কার হাত ধরে কীভাবে ড্রাগনের চাষ দেশে ছড়িয়ে পড়ল, সে সম্পর্কে বিস্তারিত জানাতে পারেননি মসিউর রহমান।</p></div></div></div></body></html>"
        },
        {
            "title": "তুরস্কে ভূমিকম্পে একজন নিহত, ধসে পড়েছে ১৬টি ভবন | প্রথম আলো",
            "time": "2025-08-11T04:18:50",
            "imgUrl": "https://media.prothomalo.com/prothomalo-bangla%2F2025-01-03%2F0o4wypds%2FEarthquake-56eed9afc42d2f1ab4888ba19e1b2187.jpg?rect=0%2C17%2C900%2C473&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তুরস্কের দুর্যোগ ব্যবস্থাপনা সংস্থা জানিয়েছে, স্থানীয় সময় গতকাল সন্ধ্যা ৭টা ৫৩ মিনিটে ভূকম্পন অনুভূত হয়।</p><p>প্রেসিডেন্ট রিসেপ তাইয়েপ এরদোয়ান এক বিবৃতিতে ভুক্তভোগীদের দ্রুত সেরে ওঠার প্রত্যাশা করেছেন। সেই সঙ্গে উদ্ধার কার্যক্রম গভীরভাবে পর্যবেক্ষণ করা হচ্ছে বলেও জানান তিনি।</p><p>এক্স পোস্টে এরদোয়ান লেখেন, ‘খোদা, আমাদের দেশকে যেকোনো ধরনের দুর্যোগ থেকে রক্ষা করুন।’</p></div></div></div></body></html>"
        },
        {
            "title": "সংকট নিয়ে চলছে রাঙামাটি মেডিকেল কলেজ | প্রথম আলো",
            "time": "2025-08-11T04:18:41",
            "imgUrl": "https://media.prothomalo.com/prothomalo-bangla%2F2025-08-11%2Fure49zdl%2FWhatsApp-Image-2025-08-11-at-09.58.13.jpeg?rect=0%2C54%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাঙামাটি জেনারেল হাসপাতালে করোনারি কেয়ার ইউনিট (সিসিইউ) চালু করতে ছয় তলা ভবন নির্মাণ করা হয়েছিল। কিন্তু সেখানে এই সেবা চালু করা যায়নি। সেবার পরিবর্তে ভবনটিতে রাঙামাটি মেডিকেল কলেজের শিক্ষা কার্যক্রম চলছে।</p><p>রাঙামাটি মেডিকেল কলেজে পাঁচটি ব্যাচে প্রায় ৩০০ শিক্ষার্থী আছেন। প্রথম ও দ্বিতীয় বর্ষে আছেন ৭৫ জন করে। বাকি তিনটি বর্ষে আছেন ৫১ জন করে। ছয়তলা ভবনের প্রথম তলায় গ্রন্থাগার ও সন্ধানী অফিস, দোতলায় বায়োকেমিস্ট্রি, ফিজিওলজি, প্যাথলজি ল্যাব এবং শিক্ষকদের কক্ষ, তৃতীয় তলায় অধ্যক্ষের কার্যালয়, ছাত্র শাখা, সভাকক্ষ ও শিক্ষকদের লাউঞ্জ। চতুর্থ তলায় ২টি শ্রেণিকক্ষ, অ্যানাটমি বিভাগ ও মাইক্রোবায়োলজি ল্যাব, পঞ্চম তলায় একটি শ্রেণিকক্ষ (যেটি মিলনায়তনে হিসেবেও ব্যবহৃত হয়), উপাধ্যক্ষের কার্যালয় ও ২টি বিভাগ এবং ষষ্ঠ তলায় ২টি শ্রেণিকক্ষ রয়েছে।</p><p>কলেজের শিক্ষক-শিক্ষার্থীরা জানান, অস্থায়ী ক্যাম্পাসে শ্রেণি কার্যক্রম চললেও সেখানে প্রয়োজনীয় সুযোগ-সুবিধা নেই। শ্রেণিকক্ষ আছে মাত্র ৫ টি। এর মধ্যে মাত্র দুটিতে ৭৫ জনের সংকুলান হয়। বাকি তিনটিতে বসতে পারেন ৫০ জন করে। এখন প্রতি শিক্ষাবর্ষে ৭৫ জন করে শিক্ষার্থী ভর্তি করা হচ্ছে। ফলে সামনের দিনে শ্রেণিকক্ষে সব শিক্ষার্থীদের বসার স্থান দেওয়া কঠিন হয়ে পড়বে।</p><p>রাঙামাটি মেডিকেল কলেজের পঞ্চম বর্ষের দুই ছাত্র বলেন, মেডিকেল শিক্ষাক্রমে লেকচার কক্ষ ও টিউটোরিয়াল কক্ষ (ছোট গ্রুপে ক্লাস করার জন্য) প্রয়োজন। কিন্তু লেকচার কক্ষ থাকলেও টিউটোরিয়াল কক্ষ নেই। আবার ল্যাবগুলোতে সব শিক্ষার্থীর এক সঙ্গে সংকুলান হয় না। এতে পাঠদান কার্যক্রম ব্যাহত হয়।</p></div></div></div></body></html>"
        },
        {
            "title": "রাজধানীতে বাসের ধাক্কায় মোটরসাইকেল আরোহী যুবক নিহত, আহত ১ | প্রথম আলো",
            "time": "2025-08-11T04:14:35",
            "imgUrl": "https://media.prothomalo.com/prothomalo-bangla%2F2023-08%2F50330a70-9b90-4a1c-9625-14a121b51846%2Froad_accident_02.png?rect=0%2C227%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নিহত ইমন মোল্লার ফুফাতো ভাই আলমাস মাতবর বলেন, ইমন ও সিয়াম উত্তরার একটি বিয়ের অনুষ্ঠান থেকে মোটরসাইকেলে করে ফিরছিলেন। পথে পেছন থেকে একটি বাস ধাক্কা দিলে মোটরসাইকেল থেকে ছিটকে পড়ে আইল্যান্ডে মাথায় গুরুতর আঘাত পান ইমন। সিয়াম সামান্য আহত হন ও স্থানীয়ভাবে চিকিৎসা নেন।</p><p>ঢামেক পুলিশ ফাঁড়ির পরিদর্শক মো. ফারুক জানান, নিহত ইমন মোল্লার মরদেহ হাসপাতালের মর্গে রাখা হয়েছে এবং বিষয়টি সংশ্লিষ্ট থানাকে জানানো হয়েছে।<br>মিরপুর–১২ আলোকদি ক্যান্টনমেন্ট এলাকার স্থায়ী বাসিন্দা ইমন মৃত মোহাম্মদ আলী মোল্লার ছেলে।</p></div></div></div></body></html>"
        },
        {
            "title": "খেলাপি কারখানা কিনে চালুর উদ্যোগ আকিজ বশির গ্রুপের | প্রথম আলো",
            "time": "2025-08-11T04:02:18",
            "imgUrl": "https://media.prothomalo.com/prothomalo-bangla%2F2025-08-11%2Fle1qx9og%2FUntitled-3.jpg?rect=0%2C8%2C634%2C333&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>প্রকল্পের অবস্থা</strong></p><p>অর্থায়নকারী প্রতিষ্ঠানগুলো সূত্রে জানা যায়, গাজীপুরের শ্রীপুর উপজেলার গোদারচালা এলাকায় এমিনেন্স ইলেকট্রিক ওয়্যারস অ্যান্ড কেবলস লিমিটেড বৈদ্যুতিক তার ও কেবল উৎপাদনকারী প্রতিষ্ঠান হিসেবে গড়ে ওঠে। উচ্চমানের অ্যালুমিনিয়াম ও কপার বৈদ্যুতিক কেবল, উচ্চ ভোল্টেজ বৈদ্যুতিক কেবল এবং খোলা কপার কেবল উৎপাদনের লক্ষ্যে প্রতিষ্ঠানটি গড়ে তোলা হয়, যার বার্ষিক উৎপাদনক্ষমতা ৬৭ হাজার ১৫০ কিলোমিটার। প্রাথমিকভাবে প্রকল্পের মোট ব্যয় ধরা হয় ১১২ কোটি টাকা। এর মধ্যে ন্যাশনাল ব্যাংকের নেতৃত্বে রূপালী ব্যাংক, এক্সিম ব্যাংক ও লংকাবাংলা ফাইন্যান্স সিন্ডিকেট করে ৬৯ কোটি টাকা অর্থায়ন করে। বাকি টাকার জোগান দেন উদ্যোক্তারা।</p><p>প্রকল্পটি যখন পরিকল্পনা করা হয়, তখন ডলারের দাম ছিল ৮০ টাকা। ২০২১ সালে ডলারের দাম বেড়ে হয় ৮৫ টাকা। এর মধ্যে করোনার প্রকোপ শুরু হলে নির্মাণ ব্যয় আরও বেড়ে যায়। ফলে অবকাঠামো সম্পন্ন করতে আরও ৫ কোটি টাকা প্রয়োজন হয় প্রতিষ্ঠানটির। ২০২১ সালে প্রতিষ্ঠানটি ৭৮ লাখ ডলারের যন্ত্রপাতি আমদানির জন্য ঋণপত্র খোলে, যা পরে ফোর্সড ঋণে পরিণত হয়। এর মধ্যে ২০২২ সালে ডলারের বিনিময় হার অস্বাভাবিকভাবে বেড়ে যায়। ফলে ৬৯ কোটি টাকা ঋণ বেড়ে হয় ১১৫ কোটি টাকা। পাশাপাশি চলতি মূলধন না পাওয়ায় বাণিজ্যিক উৎপাদনও শুরু করতে পারেনি প্রতিষ্ঠানটি। এখন কারখানাটি কিনে নিয়ে উৎপাদনে যাওয়ার পরিকল্পনা করছে আকিজ বশির গ্রুপ।</p><p>আকিজ বশির গ্রুপের প্রধান পরিচালন কর্মকর্তা (সিওও) মো. খোরশেদ আলম <em>প্রথম আলো</em>কে বলেন, ‘আমরা আগামী নভেম্বর থেকে নতুন এই কারখানায় উৎপাদন শুরু করব। কম ভোল্টেজের তার উৎপাদন দিয়ে শুরু করব। কী নামে এই তার বাজারে আসবে, তা এখনো চূড়ান্ত হয়নি। স্থানীয় চাহিদা বিবেচনা করে বাজারে বড় আকারে আসার পরিকল্পনা আছে আমাদের।’</p></div></div></div></body></html>"
        },
        {
            "title": "পদ্মার ভাঙনে বিলীন হওয়ার পথে ৫০ বছরের পুরোনো বাজার | প্রথম আলো",
            "time": "2025-08-11T04:00:00",
            "imgUrl": "https://media.prothomalo.com/prothomalo-bangla%2F2025-08-10%2Fxwq78dn5%2FWeb.jpg?rect=0%2C83%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-title-info rG-CW\"><p><h1 data-title-0=\"পদ্মার ভাঙনে বিলীন হওয়ার পথে ৫০ বছরের পুরোনো বাজার\" class=\"nA4h1 \">পদ্মার ভাঙনে বিলীন হওয়ার পথে ৫০ বছরের পুরোনো বাজার</h1></p><div class=\"N8GaX\"><div class=\"XjL8O\"><div class=\"story-metadata-wrapper H6cQ5\"><p class=\"author-read-time-wrapper D-0u1\"></p><div class=\"time-social-share-wrapper _24WTx\"><p class=\"xuoYp\"><time datetime=\"2025-08-11T10:00:00+06:00\"><span>প্রকাশ: ১১ আগস্ট ২০২৫, ০৪: ০০ </span></time></p></div></div></div></div></div></div></body></html>"
        },
        {
            "title": "বিচ্ছেদ, বয়স, উচ্চতাসহ ৭টি প্রশ্নের মুখোমুখি বেশি হতে হয় | প্রথম আলো",
            "time": "2025-08-11T04:00:00",
            "imgUrl": "https://media.prothomalo.com/prothomalo-bangla%2F2025-08-10%2Fdep4w71v%2F495514224_1328759751941800_7775705966287257183_n.jpg?rect=0%2C28%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2Fftdzysgr%2FStarts-from-250-Entertainment.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">কাইলির প্রেমের সম্পর্ক নিয়ে গুঞ্জনের শেষ নেই। আরেক জনপ্রিয় অভিনেতা টিমোথি শ্যালামের সঙ্গে প্রেমের খবর ছড়িয়েছিল। ইদানীং শোনা যাচ্ছে, তাঁদের সম্পর্ক ভালো যাচ্ছে না। এ নিয়ে ভক্তরা বেশি জানতে চান। তাঁদের ব্রেকআপ হচ্ছে কি না, এটাও থাকে ভক্তদের প্রশ্ন। এমনটা সরাসরি গুগলে লিখেও জানতে চান ভক্তরা</figcaption><figcaption class=\"story-element-image-attribution\">ছবি: কোলাজ</figcaption></p></div></div></body></html>"
        },
        {
            "title": "এবারের ‘মিস ওয়ার্ল্ড বাংলাদেশ’ কণিকা বারবার নিজেকেই ছাড়িয়ে যেতে চেয়েছেন | প্রথম আলো",
            "time": "2025-08-11T03:59:39",
            "imgUrl": "https://media.prothomalo.com/prothomalo-bangla%2F2025-08-10%2Fezc7ri8f%2FKabir_Hossain75.JPG?rect=0%2C0%2C3871%2C2032&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F599lv4ex%2FCashout-free-Sports-Lifestyle.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>‘কলেজে পড়ার সময় বিতর্ক দলের সদস্য ছিলাম। তবে কখনো মঞ্চে ওঠা হয়নি। বসে বসে শুধু দলের অন্যদের কথা শুনতাম। বরাবরই আমি অন্তর্মুখী। ছোটবেলা থেকেই বাইরের মানুষের সামনে কথা বলতে গেলে একধরনের জড়তা কাজ করত। </p><p>একবার ইন্টার হাউস ডিবেট কম্পিটিশন হবে। বাধ্য হয়ে হাউসের টিমলিডার হিসেবে মঞ্চে উঠতে হয়। স্টেজ থেকে নামার পর সবাই এত প্রশংসা করল যে মনে হলো, আমিও তাহলে কথা বলতে পারি!’ </p><p>আর সেই আত্মবিশ্বাসই নাকি অনেকটা এগিয়ে দিয়েছিল এবারের ‘মিস ওয়ার্ল্ড বাংলাদেশ’ আকলিমা আতিকা কণিকাকে।</p><p>ছোটবেলা থেকেই বিজ্ঞানের কল্পকাহিনি পড়তে ভালোবাসতেন। ইচ্ছা ছিল বড় হয়ে পদার্থবিজ্ঞান, নয়তো সফটওয়্যার প্রকৌশলে পড়বেন। কিন্তু উচ্চমাধ্যমিক পরীক্ষার পর ব্যক্তিগত কারণে আর কোথাও ভর্তি পরীক্ষা দিতে পারেননি। </p><p>আকাঁআঁকিতে ভালো ছিলেন। তখন তাঁর এক বন্ধু উৎসাহ দিয়ে বলতেন, ‘এত ভালো আঁকো, তোমার তো ফ্যাশন ডিজাইনিংয়ে পড়া উচিত।’ </p><p>বন্ধুর কথামতো ঢাকার শান্ত-মারিয়াম ইউনিভার্সিটি অব ক্রিয়েটিভ টেকনোলজিতে ফ্যাশন ডিজাইনিংয়ে স্নাতক কোর্সে ভর্তি হন কণিকা। যদিও পরে বিষয় বদলেছেন। এখন একই বিশ্ববিদ্যালয়ে পড়ছেন ফ্যাশন মার্চেন্ডাইজিংয়ে।</p></div></div></div></body></html>"
        },
        {
            "title": "চ্যাম্পিয়নস লিগ শুরুর আগেই ফ্লিক, ইয়ামাল ও রাফিনিয়াকে উয়েফার শাস্তি | প্রথম আলো",
            "time": "2025-08-11T03:45:00",
            "imgUrl": "https://media.prothomalo.com/prothomalo-bangla%2F2025-08-11%2Fn4zpu8xq%2Fyamal-raphinha-scaled-aspect-ratio-512-320.webp?rect=0%2C0%2C950%2C499&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F599lv4ex%2FCashout-free-Sports-Lifestyle.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মৌসুম শেষে লা লিগা, কোপা দেল রে ও স্প্যানিশ সুপার কাপ জিতে ঘরোয়া ট্রেবল নিশ্চিত করলেও ইউরোপিয়ান শিরোপাটা অধরাই থেকে গেছে ক্লাবটির।</p><p>এদিকে নতুন মৌসুম শুরু আগে শেষ প্রস্তুতি ম্যাচ ও হোয়ান গাম্পার ট্রফির লড়াইয়ে ইতালিয়ান ক্লাব কোমোকে ৫–০ গোলে উড়িয়ে দিয়েছে বার্সা। ম্যাচে জোড়া গোল করেছেন ফেরমিন লোপেজ ও ইয়ামাল। অন্য গোলটি এসেছে রাফিনিয়ার কাছ থেকে।</p><p>১৬ আগস্ট শনিবার রাত সাড়ে ১১টা ৩০ মিনিটে মায়োর্কার বিপক্ষে ম্যাচ দিয়ে লা লিগার নতুন মৌসুম শুরু করবে বার্সা।</p><p>চ্যাম্পিয়নস লিগ শুরু হবে ১৬ সেপ্টেম্বর।</p></div></div></div></body></html>"
        },
        {
            "title": "মায়ের কোন কথাটা অক্ষরে অক্ষরে মানেন রাশা | প্রথম আলো",
            "time": "2025-08-11T03:18:33",
            "imgUrl": "https://media.prothomalo.com/prothomalo-bangla%2F2025-08-10%2Ffao2hds8%2Frashathadani170618531332880431832490466146019402310.jpg?rect=0%2C102%2C1147%2C602&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2Fftdzysgr%2FStarts-from-250-Entertainment.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফ্যাশন–ভাবনায়ও আলাদা রাশা। আরাম আগে, ট্রেন্ড পরে—এটাই তাঁর নীতি। তাঁর ভাষ্যে, ‘যা মানায় আর আরামদায়ক, সেটাই পরি। লোকে কী বলবে, তা নিয়ে ভাবি না, ভাবতে চাইয়ো না।’ এই জীবনদর্শন এসেছে মায়ের কাছ থেকে। ‘আমার বেড়ে ওঠা হয়েছে মায়ের ছায়ায়। আমার ৯০ শতাংশ স্টাইল তাঁর কাছ থেকেই এসেছে।’</p><p>বুঝতে বাকি নেই, নব্বইয়ের দশকের ফ্যাশন ও নারীর আত্মবিশ্বাসই রাশার অনুপ্রেরণা। ‘সেই সময়ের পোশাক, সাজগোজ—সবই ছিল আইকনিক। যতটা সম্ভব সেই শৈলী নিজের মধ্যে ধারণ করতে চাই।’ সিনেমায় অভিষেকের আগেই ইনস্টাগ্রামে জনপ্রিয় হয়ে ওঠেন তিনি—অনুসারীর সংখ্যা সে সময়েও ছিল ১৩ লাখের বেশি।<br>শুধু অভিনয় নয়, নানামুখী প্রতিভার অধিকারী রাশা। গান গাওয়া, বিভিন্ন বাদ্যযন্ত্র বাজানো—নানা কলায় সাবলীল। মার্শাল আর্টে দক্ষ, তাইকোয়ান্দোতে ব্ল্যাক বেল্টধারী। পড়াশোনাতেও সমান মনোযোগী এই তরুণ তারকা বর্তমানে বিজনেস ম্যানেজমেন্টের প্রথম বর্ষের ছাত্রী।</p></div></div></div></body></html>"
        },
        {
            "title": "৩০ ফুট ৭ ইঞ্চির সূর্যমুখীগাছ | প্রথম আলো",
            "time": "2025-08-11T03:17:44",
            "imgUrl": "https://media.prothomalo.com/prothomalo-bangla%2F2025-08-10%2Ffk26ccmt%2FCapture.PNG?rect=0%2C207%2C697%2C366&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বর্তমানে গিনেস ওয়ার্ল্ড রেকর্ডসে থাকা সবচেয়ে উঁচু সূর্যমুখীগাছের উচ্চতা ৩০ ফুট ১ ইঞ্চি। ২০১৪ সালের ২৮ আগস্ট জার্মানির এক ব্যক্তি রেকর্ডটি গড়েন। তবে ক্লোভার ইতিমধ্যে এই উচ্চতা ছাপিয়ে গেছে। এখন শুধু আনুষ্ঠানিক স্বীকৃতি পাওয়ার অপেক্ষা।</p><p>কাঠবিড়ালের আক্রমণ থেকে ক্লোভারকে রক্ষায় ফোর্ট ওয়েইন শহরের কর্তৃপক্ষ অ্যালেক্সকে সহায়তা দিয়েছে।</p><p>অ্যালেক্স বলেন, ‘আমরা ৩০ বছর ধরে এখানে আছি। আমরা ফোর্ট ওয়েইনকে খুবই ভালোবাসি। এখানে আমাদের অনেক বন্ধু ও স্বজন আছে। আর এই শহরের সবাই সহযোগিতা করে। এটা সত্যিই দারুণ। সত্যি বলতে, সবার সহায়তাই আমাদের এই কাজে অনুপ্রাণিত করেছে।’</p></div></div></div></body></html>"
        },
        {
            "title": "অবহেলায় শিক্ষা খাত, সংস্কারে কমিশনও করা হয়নি | প্রথম আলো",
            "time": "2025-08-11T03:16:30",
            "imgUrl": "https://media.prothomalo.com/prothomalo-bangla%2F2025-06-26%2F02akqdw7%2FHSC-Exam.jpeg?rect=0%2C76%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-16%2Fv0ggc2ni%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শিক্ষা কমিশন করা না হলেও প্রাথমিক শিক্ষার মানোন্নয়নে ব্র্যাক বিশ্ববিদ্যালয়ের ইমেরিটাস অধ্যাপক মনজুর আহমেদের নেতৃত্বে একটি পরামর্শক কমিটি গঠন করা হয়েছিল। কমিটি প্রাথমিক শিক্ষার সমস্যাগুলো চিহ্নিত করে কিছু সুপারিশ দিয়েছে। কিন্তু সুপারিশ বাস্তবায়নের কোনো লক্ষণ এখনো নেই। যদিও মন্ত্রণালয়ের কর্মকর্তারা বলছেন, সুপারিশ বাস্তবায়নে কাজ চলছে। শুধু কমিটির সুপারিশ আর আদালতের রায়ের আলোকে সরকারি প্রাথমিক বিদ্যালয়ের প্রধান শিক্ষকদের গ্রেড-১০ দেওয়ার সিদ্ধান্ত হয়েছে। কিন্তু সহকারী শিক্ষকেরা রয়ে গেছেন সেই আগের মতোই। বেতন গ্রেড বাড়ানোর দাবিতে তাঁরা আন্দোলন করছেন।</p><p>শিক্ষাসংশ্লিষ্ট ব্যক্তিরা বলছেন, শিক্ষা খাতে ব্যক্তির পরিবর্তন হয়েছে। কিন্তু কাঠামোগত পরিবর্তনের যে প্রত্যাশা ছিল, তা পূরণ হয়নি।</p><p>শিক্ষা খাতের এক বছরের মূল্যায়ন সম্পর্কে অধ্যাপক মনজুর আহমেদ প্রথম আলোকে বলেন, ‘আমরা আশাভঙ্গ, এটাই মূল কথা। অনেক আশা-প্রত্যাশা ছিল যে নতুন সরকার নানা বিষয়ে সংস্কারের উদ্যোগ নিয়েছে, তো শিক্ষা নিয়েও একটা কিছু হবে। কিন্তু শিক্ষা কমিশনই তো হলো না। শুধু প্রাথমিক শিক্ষা নিয়ে একটি কমিটি হলো, সুপারিশও দেওয়া হলো। কিন্তু সেটি নিয়ে ঠিকমতো পরিকল্পনা করে সামগ্রিকভাবে কোনো উদ্যোগ দেখছি না।’</p><p>শিক্ষায় সামগ্রিক পরিকল্পনা নিয়ে কাজ করা দরকার উল্লেখ করে মনজুর আহমেদ বলেন, এখন এই সরকারের সময়ও শেষ হয়ে আসছে। এর মধ্যে তারা কিছু করতে পারবে কি না, সেটাও বোঝা যাচ্ছে না।</p></div></div></div></body></html>"
        },
        {
            "title": "সংখ্যাগরিষ্ঠরা কেন ন্যায্য হিস্যা পাবে না | প্রথম আলো",
            "time": "2025-08-11T03:15:00",
            "imgUrl": "https://media.prothomalo.com/prothomalo-bangla%2F2020-10%2F1029114c-37fd-4c36-a816-595983984828%2Feditorial_5.png?rect=0%2C10%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সর্বশেষ জনশুমারির তথ্য বলছে, বাংলাদেশের জনসংখ্যার প্রায় ৫১ শতাংশ নারী। সংখ্যাগরিষ্ঠ হয়েও নারী কেন ক্ষমতার ন্যায্য হিস্যা পাবে না? গণতন্ত্রের নামে রাজনৈতিক দলগুলো আসলে কী চর্চা করছে, সেই প্রশ্নের উত্তর কে দেবে? গত শনিবার <em>প্রথম আলো</em>র গোলটেবিল বৈঠকে নারীবিষয়ক সংস্কার কমিশনের প্রধান শিরীন পারভিন হক ‘রাজনৈতিক দলগুলো যদি মনে করে বয়েজ ক্লাব হিসেবে পার করে দেব, সেটা গ্রহণযোগ্য নয়’ বলে যে মন্তব্য করেছেন, সেটা যথার্থ বলে মনে করি।</p><p>গোলটেবিল বৈঠকে নাগরিক সমাজের প্রতিনিধিরা শুধু ক্ষুব্ধ প্রতিক্রিয়াই জানাননি, তাঁরা সুস্পষ্টভাবে নারী আসন ও মনোনয়ন বিষয়ে সিদ্ধান্ত পরিবর্তন করার কথাও বলেছেন। তাঁরা আবারও রাজনৈতিক দলগুলোর সঙ্গে আলোচনায় বসতে ঐকমত্য কমিশনের প্রতি আহ্বান জানিয়েছেন।</p><p>আমরাও মনে করি, নারী আসন ও নারী প্রতিনিধিত্ব নিয়ে অধিকারকর্মী, নাগরিক সমাজ ও সংখ্যাগরিষ্ঠ নাগরিকদের মধ্যে যে ক্ষোভের জন্ম হয়েছে, অন্তর্বর্তী সরকারকে তা নিরসন করতে হবে। নারী প্রতিনিধিদের যুক্ত করে রাজনৈতিক দলগুলোর সঙ্গে এ বিষয়ে ঐকমত্য কমিশনকে আবারও আলোচনায় বসতে হবে। নীতিনির্ধারণীতে নারীকে বাদ দিয়ে গণতান্ত্রিক উত্তরণ থেকে অর্থনৈতিক অগ্রগতি—কোনোটাই টেকসই হতে পারে না। রাজনৈতিক দলগুলোকে পুরুষতান্ত্রিক চর্চা থেকে বেরিয়ে আসতে হবে।</p></div></div></div></body></html>"
        }
    ]
}