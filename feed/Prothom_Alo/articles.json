{
    "source": "প্রথম আলো",
    "articles": [
        {
            "title": "পেঁয়াজের দাম ১৫০ টাকা ছাড়াল, ডিসেম্বরে দাম বাড়ে কেন | প্রথম আলো",
            "time": "2025-12-06T11:12:14",
            "imgUrl": "https://media.prothomalo.com/prothomalo-bangla%2F2024-06%2F5f844932-4114-4d99-a9ee-7b89e0edf0b6%2FBogura%20%20Spice%20market%20ride%20%20%207.jpg?rect=0%2C0%2C3000%2C1575&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ দুপুরে কারওয়ান বাজার ঘুরে দেখা গেছে, পাবনার ভালো মানের পুরোনো পেঁয়াজ এক পাল্লা বিক্রি হচ্ছে ৭৫০ টাকায়। খুচরা কিনলে প্রতি কেজির দাম পড়ছে ১৬০ টাকা। তবে ১৪০ টাকা দরেও পেঁয়াজ মিলছে।</p><p>কারওয়ান বাজারে দু-একটি দোকানে আগাম পেঁয়াজ এসেছে। প্রতি কেজির দাম ১২০ থেকে ১৩০ টাকা।</p><p>কারওয়ান বাজারের পেঁয়াজ বিক্রেতা নীরব মিয়া প্রথম আলোকে বলেন, ডিসেম্বর মাসের দ্বিতীয় সপ্তাহের পর নতুন পেঁয়াজ বাজারে আসতে শুরু করবে। তখন পেঁয়াজের দাম পড়ে যাবে। প্রতি কেজি ৭০-৮০ টাকার মধ্যেই পাওয়া যাবে। তিনি জানান, এ সময়ে প্রতিবছরই পেঁয়াজের দাম বাড়ে। এবার ভারত থেকে পেঁয়াজ আমদানি হয়নি। তাই বাজারে পেঁয়াজের দাম বেশি।</p><p>মোহাম্মদপুর টাউন হল, কৃষি মার্কেট ও উত্তরার হজ ক্যাম্প বাজারে প্রতি কেজি বিক্রি হচ্ছে ১৫০-১৬০ টাকায়। তবে বিক্রেতারা জানান, তাঁদের এক কেজি পেঁয়াজ পাইকারি কেনা পড়ছে ১৪০-১৪৮ টাকা।</p></div></div></div></body></html>"
        },
        {
            "title": "খালেদা জিয়ার শারীরিক অবস্থার ওপর নির্ভর করছে লন্ডনযাত্রা: ডা. জাহিদ | প্রথম আলো",
            "time": "2025-12-06T11:02:57",
            "imgUrl": "https://media.prothomalo.com/prothomalo-bangla%2F2025-12-06%2Fk6bji34z%2FWeb.jpg?rect=0%2C24%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-title-info rG-CW\"><p><h1 data-title-0=\"খালেদা জিয়ার শারীরিক অবস্থার ওপর নির্ভর করছে লন্ডনযাত্রা: ডা. জাহিদ\" class=\"nA4h1 \">খালেদা জিয়ার শারীরিক অবস্থার ওপর নির্ভর করছে লন্ডনযাত্রা: ডা. জাহিদ</h1></p><div class=\"N8GaX\"><div class=\"XjL8O\"><div class=\"story-metadata-wrapper H6cQ5\"><p class=\"author-read-time-wrapper D-0u1\"></p><div class=\"time-social-share-wrapper _24WTx\"><p class=\"xuoYp\"><time datetime=\"2025-12-06T17:02:57+06:00\"><span>প্রকাশ: ০৬ ডিসেম্বর ২০২৫, ১১: ০২ </span></time></p></div></div></div></div></div></div></body></html>"
        },
        {
            "title": "ভারতেই থাকবেন কি না, সিদ্ধান্ত শেখ হাসিনাই নেবেন: জয়শঙ্কর | প্রথম আলো",
            "time": "2025-12-06T11:02:00",
            "imgUrl": "https://media.prothomalo.com/prothomalo-bangla%2F2025-12-06%2Fj57rg8aj%2FHasina.jpg?rect=0%2C1%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশের অতীত রাজনৈতিক বিষয়গুলোর কথা উল্লেখ করে ভারতের পররাষ্ট্রমন্ত্রী বলেন, ‘আমরা যা শুনেছি তা হলো, বাংলাদেশের মানুষ, বিশেষ করে যারা এখন ক্ষমতায় আছেন, তাদের আগের নির্বাচনগুলো কীভাবে পরিচালিত হয়েছিল, সেটা নিয়ে সমস্যা ছিল। এখন সমস্যা যদি নির্বাচনই হয়; তাহলে প্রথম কাজ হবে একটি সুষ্ঠু নির্বাচন করা।’</p><p>দ্বিপক্ষীয় সম্পর্ক ভবিষ্যতে উন্নত হওয়ার আশা প্রকাশ করে তিনি বলেন, ‘আমরা বাংলাদেশের মঙ্গল কামনা করি। আমরা মনে করি, একটি গণতান্ত্রিক দেশ হিসেবে যেকোনো গণতান্ত্রিক দেশের মতোই বাংলাদেশ গণতান্ত্রিক প্রক্রিয়ার মাধ্যমে জনগণের ইচ্ছার প্রতিফলন ঘটাতে চায়।’</p><p>‘আমি নিশ্চিত যে গণতান্ত্রিক প্রক্রিয়ায় ফলাফল যা–ই আসুক না কেন, তা দ্বিপক্ষীয় সম্পর্কের ক্ষেত্রে ভারসাম্যপূর্ণ ও পরিপক্ব দৃষ্টিভঙ্গির হবে। আশা করি, পরিস্থিতির উন্নতি হবে,’ বলেন ভারতের পররাষ্ট্রমন্ত্রী।</p></div></div></div></body></html>"
        },
        {
            "title": "ইমাম গাজ্জালির আত্ম-অনুসন্ধান: পাণ্ডিত্য থেকে প্রজ্ঞায় | প্রথম আলো",
            "time": "2025-12-06T11:00:00",
            "imgUrl": "https://media.prothomalo.com/prothomalo-bangla%2F2025-12-06%2Fjzka5xbk%2F2025-07-12T063603Z959792657RC2AKFARZX92RTRMADP3USA-DAILY-LIFE-KLAMATH.JPG?rect=0%2C0%2C5500%2C2888&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p>সেই সময়কার উজির খোরাসান থেকে এলেন সোজা তাঁর কাছে। গাজ্জালির সঙ্গে দেখা করে, তাঁর কথা শুনে আর তাঁর উপদেশ পেয়ে উজির মুগ্ধ হলেন। তিনি গাজ্জালিকে বারবার অনুরোধ করলেন। প্রায় জোর করেই বলতে লাগলেন, যেন তিনি তাঁর জ্ঞানকে এভাবে লোকচক্ষুর আড়ালে নিঃশেষ হয়ে যেতে না দেন। তিনি জোর দিয়ে প্রস্তাব রাখলেন, গাজ্জালি যেন আবার নিশাপুরে ফিরে যান। সেখানকার নিজামিয়া মাদ্রাসায় অধ্যাপনা শুরু করেন।</p><p>শাসকের আদেশ বলে কথা। গাজ্জালি তা ফেরাতে পারলেন না। তিনি আবার ফিরে গেলেন অধ্যাপনার জীবনে। আবার শুরু করলেন ছাত্রদের শেখানো, তাদের পথের দিশা দেখানো। কিন্তু এবার তিনি অন্য মানুষ। খ্যাতির মোহ, সহকর্মীদের সঙ্গে তর্ক-বিতর্ক, বিরোধীদের সঙ্গে অহেতুক বিবাদ, যেসব তিনি একদিন পেছনে ফেলে এসেছিলেন, সেদিকে আর ফিরেও তাকালেন না।</p><p>আবদুল গাফির ফারসি বলেন, ‘গালি যখন নিশাপুরের নিজামিয়ায় ফিরে এলেন, আমি বেশ কয়েকবার তাঁর সঙ্গে দেখা করতে গিয়েছিলাম। আমি খুঁজছিলাম সেই পুরোনো মানুষটাকে। একসময় তাঁর মধ্যে যে আত্মবিশ্বাস আর নিজস্বতার গর্ব ছিল, সমসাময়িক ব্যক্তিদের প্রতি যে অবজ্ঞা আর তাচ্ছিল্যের ভাব ছিল, আমি সেটিই দেখতে চেয়েছিলাম। কারণ, তাঁর ছিল অসাধারণ বাগ্মিতা, গভীর জ্ঞান, প্রখর বুদ্ধি আর সুন্দর করে কথা বলার এক সহজাত ক্ষমতা।</p><p>কিন্তু আমি দেখলাম, ইমাম গাজ্জালি পুরোপুরি বদলে গেছেন। তিনি হয়ে উঠেছেন অমায়িক, নরম, বিনয়ী। সেই সব আবিলতা থেকে তিনি এখন সম্পূর্ণ মুক্ত।</p><p>আমরা ইমাম গাজ্জালিকে জিজ্ঞাসা করেছিলাম, কেন তিনি আবার এই পথে ফিরে এলেন? কেন নিশাপুরের নিজামিয়া মাদ্রাসায় অধ্যাপনা করতে রাজি হলেন? উত্তরে তিনি বললেন, ‘ধর্মের প্রচার বন্ধ করে দেওয়া, জ্ঞানপিপাসুদের উপকার করা থেকে বিরত থাকা, ধর্মে এর অনুমতি নেই। সত্যকে প্রকাশ করা, সত্যের কথা বলা আর সত্যের দিকে মানুষকে ডাকা, এটাই এখন আমার অবশ্য কর্তব্য’।’ (ইবনে আসাকির, তাবইনু কাযিবিল মুফতারি, ২৯৪-২৯৫)</p><p>কিছুদিন পর ইমাম গাজ্জালি নিশাপুরের নিজামিয়া থেকেও বিদায় নিলেন। ফিরে এলেন তুসে, নিজের বাড়িতে। বাড়ির পাশেই তিনি ছাত্রদের জন্য একটি মাদ্রাসা আর সুফিদের জন্য একটি খানকাহ তৈরি করলেন।</p><p>ইমাম গাজ্জালির দিনগুলো কেটে যেত সুচারুরূপে। তিনি কোরআন পড়তেন, জ্ঞানী-গুণী সাধকদের সঙ্গে সময় কাটাতেন, ছাত্রদের পড়াতেন। বাকি সময়টা হাদিস চর্চা করতেন। বুখারি আর মুসলিম শরিফ পাঠে নিজেকে ডুবিয়ে রাখতেন। ইমাম জাহাবি বলেন, তিনি যদি আর কিছুদিন বাঁচতেন, তবে খুব অল্প সময়েই হাদিস শাস্ত্রে সবাইকে ছাড়িয়ে যেতেন। (যাহাবী, সিয়ারু আলামিন নুবালা, ১৯/৩২৫-৩২৬)</p><p>কিন্তু মৃত্যু ইমাম গাজ্জালিকে সেই সুযোগ দিল না। ৫৫ বছর বয়সে এক সোমবার এই দুনিয়া থেকে তিনি বিদায় নিলেন।</p><p>সেই দিনটা সম্পর্কে ইমাম গাজ্জালির ভাই আহমদ বলেন: ‘সোমবার ভোরবেলা। আমার ভাই আবু হামিদ অজু করলেন, নামাজ পড়লেন। তারপর বললেন, ‘আমার কাফনের কাপড়টা নিয়ে এসো।’ কাপড়টা হাতে নিয়ে তিনি তাতে চুমু খেলেন। নিজের চোখের ওপর রাখলেন। তারপর বললেন, ‘শুনলাম এবং মানলাম। মালিকের দরবারে প্রবেশের জন্য প্রস্তুত।’ এই বলে তিনি পা ছড়িয়ে দিলেন, কেবলার দিকে মুখ ফেরালেন। দিনের আলো ফোটার আগেই তিনি শেষ নিশ্বাস ত্যাগ করলেন। আল্লাহ তাঁর আত্মাকে শান্তি দিন।’ (সুবকী, তাবাকাতুশ শাফিঈয়্যাহ, ৬/২০১)</p><p><a href=\"/cdn-cgi/l/email-protection\" class=\"__cf_email__\" data-cfemail=\"c8a9aaacbda4a4a9a0a9a4aaa9b9a1f8f888afa5a9a1a4e6aba7a5\">[email protected]</a></p><p><em><strong>আবদুল্লাহিল বাকি</strong> : লেখক, আলেম ও সফটওয়্যার প্রকৌশলী</em></p></div></div></body></html>"
        },
        {
            "title": "জুনিয়র বৃত্তি পরীক্ষা-বাংলাদেশ ও বিশ্বপরিচয়: কারিগরি শিক্ষায় দক্ষ জনশক্তি | প্রথম আলো",
            "time": "2025-12-06T10:58:31",
            "imgUrl": "https://media.prothomalo.com/prothomalo-bangla%2F2025-12-06%2Fhl7slo59%2FUntitled-1.jpg?rect=0%2C0%2C660%2C347&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>বাংলাদেশ ও বিশ্বপরিচয়: সংক্ষিপ্ত উত্তর–প্রশ্ন</strong></p><p><strong>প্রশ্ন: কুটিরশিল্প কাকে বলে? কয়েকটি কুটিরশিল্পের নাম লিখ।</strong></p><p><strong>উত্তর: </strong>যখন কোনো পণ্য ক্ষুদ্র পরিসরে বাড়িঘরে অল্প পরিমাণে তৈরি করা হয়, তখন তাকে কুটিরশিল্প বলে। উল্লেখযোগ্য কুটিরশিল্প আছে—কাঠশিল্প, কাঁসাশিল্প, মৃৎশিল্প ইত্যাদি।</p><p><strong>প্রশ্ন: বাংলাদেশে খাদ্যের ঘাটতি কেন হতে পারে?</strong></p><p><strong>উত্তর: </strong>বাংলাদেশের অতিরিক্ত জনসংখ্যার জন্য বসতি স্থাপনের কারণে কৃষিজমির পরিমাণ কমে যাচ্ছে। ফলে খাদ্য উত্পাদনের পরিমাণ কমে যাচ্ছে। তখন বাংলাদেশে খাদ্যের ঘাটতি দেখা দিতে পারে। এ ব্যাপারে আমাদের সতর্ক হতে হবে। তা না হলে ভবিষ্যতে খাদ্যের ঘাটতি দেখা দেবে।</p></div></div></div></body></html>"
        },
        {
            "title": "পশ্চিমাদের চাপেও সম্পর্কে অটল মোদি-পুতিন, কী বার্তা দিলেন বিশ্বকে | প্রথম আলো",
            "time": "2025-12-06T10:54:42",
            "imgUrl": "https://media.prothomalo.com/prothomalo-bangla%2F2025-12-06%2F3veqwtdc%2Fputin-modi.jfif?rect=0%2C4%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যদিও প্রধানমন্ত্রী মোদি তাঁর আগের অবস্থান পুনর্ব্যক্ত করে বলেছেন, ‘এটা যুদ্ধের সময় নয়।’ গতকাল দিল্লির হায়দরাবাদ হাউসে দুই নেতার আলোচনার সময় মোদি আরও বলেন, ‘ভারত শান্তির পক্ষে। বিশ্বকে শান্তির পথে ফিরে আসা উচিত এবং আমরা শান্তির প্রতি সব ধরনের প্রচেষ্টা সমর্থন করি।’</p><p>মোদির প্রতি কৃতজ্ঞতা প্রকাশ করে পুতিন বলেন, ‘দুই দেশের মধ্যে সামরিক খাত, মহাকাশ গবেষণা, কৃত্রিম বুদ্ধিমত্তা ও অন্যান্য ক্ষেত্রেও সম্পর্ক রয়েছে এবং আমরা এসব ক্ষেত্রে এগিয়ে যাওয়ার ইচ্ছা রাখি।’</p><p>পশ্চিমা দেশ ও রাশিয়ার সঙ্গে সম্পর্কের ভারসাম্য রক্ষায় ঝুঁকিপূর্ণ পথে ভারত</p><p>বর্তমানে নয়াদিল্লি একটি ঝুঁকিপূর্ণ ভূরাজনৈতিক সমীকরণের মধ্যে আটকে গেছে, যা স্পষ্টভাবে ভারতের বৈদেশিক নীতিকে জটিল পরীক্ষায় ফেলেছে।</p><p>একদিকে, ভারতকে যুক্তরাষ্ট্রের ক্রমবর্ধমান চাপের মুখোমুখি হতে ও শাস্তি হিসেবে বাণিজ্য শুল্কের বাড়তি চাপ সহ্য করতে হচ্ছে।</p><p>ট্রাম্প প্রশাসনের অভিযোগ, ভারত রাশিয়ার কাছ থেকে অপরিশোধিত জ্বালানি তেল কেনার মাধ্যমে কার্যত পুতিনের ইউক্রেন যুদ্ধে অর্থায়ন করছে।</p></div></div></div></body></html>"
        },
        {
            "title": "অপারেশনের ২০ দিন পরে শুটিংয়ে জসীমকে ঘুষি আহমেদ শরীফের, কী হয়েছিল এফডিসিতে | প্রথম আলো",
            "time": "2025-12-06T10:50:52",
            "imgUrl": "https://media.prothomalo.com/prothomalo-bangla%2F2025-12-06%2Fgewikrkq%2Fhq720__17_.jpg?rect=0%2C0%2C512%2C269&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সেই ঘটনা নিয়ে সম্প্রতি ‘ঠিকানা’ নামের একটি আয়োজনে আহমেদ শরীফ বলেন, ‘আমি তো জসীমের শুটিংয়ের কথা শুনে চমকে উঠেছিলাম। জসীমকেও বললাম সে কথা। সে বলল, তাঁর সমস্যা হবে না। পরে দেখি ক্লাইমেক্স দৃশ্যের সেট ফেলেছে। টানা চার দিন চলবে এই শুটিং। সবকিছু প্রস্তুত। জসীম আমাকে বলল, আপনি যেভাবে আমাকে ঘুষি দিতেন সেভাবেই দেবেন। আমি বললাম ঠিক আছে।’</p><p>শুরু থেকে জসীমের হার্টের অপারেশন নিয়ে ভয় পাচ্ছিলেন আহমেদ শরীফ। তিনিই ছিলেন সিনেমার প্রধান খলচরিত্রের অভিনেতা। তাঁর সঙ্গে সবচেয়ে বেশি দৃশ্য ছিল। শুটিং নিয়ে আহমেদ শরীফ জানান, ভয় লাগছিল যদি কোনোভাবে জসীম আঘাত পায় তাহলে বড় ক্ষতি হয়ে যেতে পারে। ‘এসব চিন্তায় স্বাভাবিকভাবেই আমি মন খুলে অভিনয় করতে পারছিলাম না। তবু মনে হলো চেষ্টা করি। শুরুতে আমাদের ফাইটিং। জসীমকে ঘুষি মারতে হবে। একটা দুইটা ঘুষির পরে মোটামুটি একটু হালকাভাবে জসীমের পেটে একটা ঘুষি দিই। ঘুষিটা দেওয়ার সঙ্গে সঙ্গে জসীম বলল, “এই কাট কাট।”’</p></div></div></div></body></html>"
        },
        {
            "title": "সামনের নির্বাচন আইনশৃঙ্খলা বাহিনীর জন্য বড় টেস্ট: পররাষ্ট্র উপদেষ্টা | প্রথম আলো",
            "time": "2025-12-06T10:47:32",
            "imgUrl": "https://media.prothomalo.com/prothomalo-bangla%2F2025-12-06%2F398hj9tb%2FRangpur-FA.jpg?rect=0%2C0%2C4032%2C2117&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রংপুরের সিভিল সার্জন শাহীন সুলতানা আট উপজেলার স্বাস্থ্য কমপ্লেক্সগুলোতে থেকে পাঠানো রোগীদের ভোগান্তির কথা তুলে ধরেন। তিনি রংপুরে ২৫০ শয্যার একটি আধুনিক হাসপাতাল স্থাপনের প্রস্তাব করেন। পাশাপাশি ১০০ শয্যার শিশু হাসপাতাল থাকলেও প্রয়োজনীয় লোকবল ও যন্ত্রপাতি নেই বলেও উল্লেখ করেন।</p><p>জেলা প্রাণিসম্পদ কর্মকর্তা আবু ছাঈদ বলেন, রংপুর বিভাগে চারটা কোম্পানির ৮১টি দুধ বিক্রয়কেন্দ্র আছে। এর মধ্যে রংপুরেই ৪৬টি। প্রতিদিন ১৯ হাজার টন দুধ উৎপাদন হয়, কোম্পানিগুলো নেয় সাড়ে তিন হাজার টন। বাকি দুধের জন্য রংপুরে দুটি ‘ডেইরি হাব’ স্থাপন করলে খামারিরা দুধের ন্যায্যমূল্য পেতেন জানান তিনি।</p><p>জেলা কৃষি সম্প্রসারণ অধিদপ্তরের উপপরিচালক মো. সিরাজুল ইসলাম বলেন, রংপুরে ২ লাখ ৪০ হাজার হেক্টর জমির মধ্যে প্রায় ৭৯ শতাংশ জমিতে চাষাবাদ হয়। সারা দেশে মোট আলু উৎপাদনের ২৫ শতাংশ ও ভুট্টা উৎপাদনের ২৩ শতাংশ রংপুরে চাষ হয়। এ ছাড়া ২ হাজার হেক্টর জমিতে প্রতিবছর প্রায় ৩০ হাজার মেট্রিক টন আম উৎপাদন হয়। কিন্তু সংরক্ষণাগারের অভাবে ২৫ থেকে ৩০ শতাংশ সবজি নষ্ট হয়। তিনি সবজি ও ফল সংরক্ষণে পণ্য প্রক্রিয়াকরণ প্রতিষ্ঠান গড়ে তোলার দাবি করেন। তিস্তা অঞ্চলের সমস্যার কথা তুলে ধরে তিনি বলেন, ‘তিস্তা মহাপরিকল্পনা বাস্তবায়ন হলে এ সমস্যা সমাধান ও সুফল পাব।’</p></div></div></div></body></html>"
        },
        {
            "title": "স্বাস্থ্যের ডিজির সঙ্গে তর্কে জড়ালেন চিকিৎসক, বললেন ‘আমাকে সাসপেন্ড করেন, নো প্রবলেম’ | প্রথম আলো",
            "time": "2025-12-06T10:46:31",
            "imgUrl": "https://media.prothomalo.com/prothomalo-bangla%2F2025-12-06%2Fn408hbzm%2FMymensinghDH169420251206Videoshot20251206113338.jpg?rect=0%2C0%2C848%2C445&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>হাসপাতাল পরিদর্শন শেষে সাংবাদিকদের প্রশ্নের জবাবে স্বাস্থ্য অধিদপ্তরের মহাপরিচালক মো. আবু জাফর বলেন, ‘বাংলাদেশের সব হাসপাতালেই ধারণক্ষমতার চেয়ে বেশি রোগী। আমাদের হাসপাতালের সংখ্যা বাড়াতে হবে ও জনবল বাড়াতে হবে। যেকোনো সময় হিসাব করলে দেখা যাবে, সারা দেশে ১৫ হাজার রোগী মেঝেতে থাকে। অবকাঠামোগত উন্নয়ন করতে গেলে সময়ের দরকার, কিন্তু অন্তর্বর্তী সরকারের সময় তো খুবই কম। এটি দীর্ঘমেয়াদি বিষয়।’</p><p>পরবর্তী সময়ে শিশুদের মূত্রাশয় ও প্রজননতন্ত্র সম্পর্কিত রোগের চলমান চিকিৎসার সাম্প্রতিক অগ্রগতি ও চ্যালেঞ্জ নিয়ে একটি সেমিনারে অংশ নিয়ে প্রধান অতিথির বক্তব্য দেন মহাপরিচালক। সেমিনারে আরও বক্তব্য দেন খুলনা মেডিকেল বিশ্ববিদ্যালয়ের উপাচার্য অধ্যাপক রুহুল আমিন, ময়মনসিংহ মেডিকেল কলেজের অধ্যক্ষ মো. নাজমুল আলম খান, ময়মনসিংহ মেডিকেল কলেজ হাসপাতালের পরিচালক ব্রিগেডিয়ার জেনারেল মো. গোলাম ফেরদৌস, অ্যাসোসিয়েশন অব পেডিয়াট্রিক সার্জন অব বাংলাদেশের (এপিএসবি) সাধারণ সম্পাদক নজরুল ইসলাম, ময়মনসিংহ বিভাগীয় সহসভাপতি মো. মোকারাবিন প্রমুখ।</p></div></div></div></body></html>"
        },
        {
            "title": "২০২৬ বিশ্বকাপে কি মৃত্যুকূপ বলে কিছু আছে | প্রথম আলো",
            "time": "2025-12-06T10:40:30",
            "imgUrl": "https://media.prothomalo.com/prothomalo-bangla%2F2025-12-06%2Fpj2sgv75%2F660289-01-02.jpg?rect=0%2C0%2C8256%2C4334&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>‘আই’ গ্রুপের চারটি দল—ফ্রান্স, সেনেগাল, নরওয়ে ও ফিফা প্লে–অফ ২–জয়ী দল (ইরাক/বলিভিয়া/সুরিনাম)। প্লে–অফজয়ী দলকে হিসাবের বাইরে রাখতে পারেন, তবে ভুলে গেলে চলবে না, বিশ্বকাপে যেকোনো কিছুই ঘটতে পারে। </p><p>তবু কাগজে-কলমে এই গ্রুপে ফ্রান্স, সেনেগাল ও নরওয়েই বেশি শক্তিশালী। তার মধ্যে দুবার বিশ্বকাপজয়ী ফিফা র‍্যাঙ্কিংয়ে তৃতীয় ফ্রান্সই বেশি শক্তিশালী। কিলিয়ান এমবাপ্পে ও উসমান দেম্বেলেদের নিয়ে দিদিয়ের দেশমের দল তারকাখচিতও। একবার আফ্রিকান কাপ অব নেশনসজয়ী সেনেগাল গ্রুপ পর্বে ফ্রান্সকে বিদায় করে ২০০২ বিশ্বকাপের কোয়ার্টার ফাইনালেও খেলেছে। সেনেগাল ফিফা র‍্যাঙ্কিংয়ে ১৯তম।</p></div></div></div></body></html>"
        },
        {
            "title": "পোস্টাল ব্যালটে ভোট দিতে ১ লাখ ৯৩ হাজার ৮৭৪ প্রবাসীর নিবন্ধন | প্রথম আলো",
            "time": "2025-12-06T10:36:49",
            "imgUrl": "https://media.prothomalo.com/prothomalo-bangla%2F2025-11-26%2Fb0axrizw%2FPostal.webp?rect=0%2C28%2C750%2C394&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দেশভিত্তিক নিবন্ধনের মধ্যে সৌদি আরবের ৩৮ হাজার ২৬৯ ও যুক্তরাষ্ট্রের ১৯ হাজার ২৭১ প্রবাসী ভোটার নিবন্ধন করেছেন।</p><p>২৫ ডিসেম্বর পর্যন্ত ‘পোস্টাল ভোট বিডি’ অ্যাপের মাধ্যমে প্রবাসী ভোটারদের নিবন্ধনের সময় বাড়িয়েছে নির্বাচন কমিশন (ইসি)। এ ছাড়া ১৮ ডিসেম্বর রাত ১১টা ৫৯ মিনিট পর্যন্ত পোস্টাল ভোট বিডি অ্যাপের মাধ্যমে প্রবাসী ভোটারদের নিবন্ধনের প্রক্রিয়া বিশ্বের সব দেশের জন্য উন্মুক্ত রাখা হবে।</p><p>এ বিষয়ে ইসি সচিবালয়ের সিনিয়র সচিব আখতার আহমেদ জানান, ‘আউট অব কান্ট্রি ভোটিংয়ের ব্যাপারে নিবন্ধনের সময়সীমা বাড়িয়ে ২৫ ডিসেম্বর মধ্যরাত পর্যন্ত করা হয়েছে। এখন বিশ্বের যেকোনো জায়গা থেকেই আমাদের এই অ্যাপ ডাউনলোড করে যে কেউ ভোটার নিবন্ধন করতে পারেন।’</p><p>ইসি সচিব জানান, নির্বাচনের প্রক্রিয়ায় অংশ নেওয়া সরকারি কর্মকর্তা, আইনি হেফাজতে থাকা ভোটার ও নিজ ভোটার এলাকার বাইরে অবস্থানরত সরকারি চাকরিজীবীদের জন্যও ইন–কান্ট্রি পোস্টাল ভোটিং (আইসিপিভি) প্রক্রিয়া চালু করা হবে।</p></div></div></div></body></html>"
        },
        {
            "title": "চিকিৎসকেরা সিদ্ধান্ত নিলে আসবে এয়ার অ্যাম্বুলেন্স | প্রথম আলো",
            "time": "2025-12-06T10:35:19",
            "imgUrl": "https://media.prothomalo.com/prothomalo-bangla%2F2025-12-06%2Fnztlgdeo%2Fkhaleda_bss.jpg?rect=0%2C28%2C605%2C318&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিএনপি চেয়ারপারসন খালেদা জিয়ার মেডিকেল বোর্ড সবুজ সংকেত দিলেই কাতার থেকে রয়্যাল এয়ার অ্যাম্বুলেন্স ঢাকার উদ্দেশে রওনা দেবে। বিএনপি চেয়ারপারসনের উপদেষ্টা এনামুল হক চৌধুরী জানান, কাতার কর্তৃপক্ষই জার্মানি থেকে অত্যাধুনিক এয়ার অ্যাম্বুলেন্সের ব্যবস্থা করছে। খালেদা জিয়ার শারীরিক অবস্থা আগের মতোই আছে, ক্রিটিক্যাল কেয়ার ইউনিটে নিবিড় পর্যবেক্ষণে রাখা হয়েছে। লন্ডনযাত্রার জন্য তিনি এখনো ফ্লাই করার মতো সক্ষম নন। জুবাইদা রহমানও মেডিকেল বোর্ডের সদস্য।</p></div></div></div></body></html>"
        },
        {
            "title": "খালেদা জিয়ার বিদেশ যাওয়া নির্ভর করছে তাঁর শারীরিক অবস্থার ওপর, বললেন ডা. জাহিদ | প্রথম আলো",
            "time": "2025-12-06T10:32:25",
            "imgUrl": "https://media.prothomalo.com/prothomalo-bangla%2F2023-09%2Fc0c9e379-387b-4619-9145-5918315f9070%2FUntitled_1.jpg?rect=0%2C25%2C900%2C473&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিএনপির ভারপ্রাপ্ত চেয়ারম্যান তারেক রহমানও চিকিৎসকদের পরামর্শ মেনে সিদ্ধান্ত নেওয়ার কথা বলেছেন বলে জানান জাহিদ হোসেন।</p><p>খালেদা জিয়ার শারীরিক অবস্থা নিয়ে কোনো ধরনের গুজবে কান দেওয়ার আহ্বান জানিয়েছেন এই চিকিৎসক। তিনি বলেন,  খালেদা জিয়া এর আগেও আরও খারাপ অবস্থা থেকে সুস্থ হয়ে ফিরেছেন। তাই এবারও তিনি পুরোপুরি সুস্থ হয়ে ফিরবেন, এমনটাই আশা তাঁর।</p><p>খালেদা জিয়ার চিকিৎসা নিয়ে সামাজিক যোগাযোগমাধ্যমে বিভিন্ন গুজব ছড়ানো হচ্ছে অভিযোগ করে জাহিদ হোসেন বলেন, 'দয়া করে যেটা ফ্যাক্ট, সেটার বাইরে গুজব ছড়িয়ে কাউকে বিভ্রান্ত করবেন না।'</p></div></div></div></body></html>"
        },
        {
            "title": "পুরোনো হাতিয়ার ব্যবহার করে কি নতুন গণতন্ত্র প্রতিষ্ঠা করা যাবে, প্রশ্ন সারা হোসেনের | প্রথম আলো",
            "time": "2025-12-06T10:22:38",
            "imgUrl": "https://media.prothomalo.com/prothomalo-bangla%2F2025-12-06%2Fm7lxq1m3%2FSova-01.jfif?rect=0%2C2%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ মামলা নিয়ে আজকের সভায় প্রশ্ন তোলেন সারা হোসেন। তিনি বলেন, মামলা করার আগে স্বরাষ্ট্র মন্ত্রণালয়ে যাওয়া হয়েছে। ডিএমপিতে যাওয়া হয়েছে। শুনেছি ডিবিতেও যাওয়া হয়েছে। এগুলো কি মামলা করার আগে স্বাভাবিক প্রক্রিয়া? এ ধরনের মামলা করতে যারা প্রশ্রয় দিয়েছে, তাদেরও প্রশ্নের আওতায় আনা দরকার বলে মনে করেন তিনি।</p><p>সারা হোসেন আরও বলেন, গণতন্ত্র চর্চা করার বিষয়। গণতন্ত্র মানে শুধু একটি নির্বাচন করা না। এটার সবচেয়ে বড় বিষয়, অন্যদের কথা শোনা এবং তর্কবিতর্ক করা। সহনশীলতার চর্চা করা।</p><p>মতবিনিময় সভায় মামলার ঘটনার প্রতিবাদ জানান ‘উন্মাদ’ ম্যাগাজিনের সম্পাদক কার্টুনিস্ট আহসান হাবীব। সভায় আরও উপস্থিত ছিলেন ইউনিভার্সিটি অব লিবারেল আর্টসের (ইউল্যাব) শিক্ষক সুমন রহমান, আলোকচিত্রী শহিদুল আলম, লেখক ফিরোজ আহমেদ, কার্টুনিস্ট সিমু নাসের, কার্টুনিস্ট মেহেদী হক প্রমুখ।</p></div></div></div></body></html>"
        },
        {
            "title": "অস্ত্রবিরতির মধ্যেই পাকিস্তান-আফগানিস্তান সীমান্তে প্রাণঘাতী গোলাগুলি, নিহত ৪ | প্রথম আলো",
            "time": "2025-12-06T10:18:57",
            "imgUrl": "https://media.prothomalo.com/prothomalo-bangla%2F2025-12-06%2Fqa9a0p8x%2FPakistan-Afganistan-.jpg?rect=0%2C0%2C822%2C432&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পাকিস্তান ও আফগানিস্তানের মধ্যে অন্যতম প্রধান সীমান্ত ক্রসিংয়ে রাতভর গোলাগুলির ঘটনায় চার বেসামরিক নাগরিক নিহত হয়েছেন। আফগানিস্তানের এক কর্মকর্তা আজ শনিবার এ তথ্য দিয়েছেন।</p><p> গত অক্টোবরে দুই দেশের সীমান্ত এলাকায় প্রাণঘাতী সংঘর্ষ হয়েছিল। এবার অস্ত্রবিরতি চলার মধ্যে নতুন করে সংঘর্ষ ও প্রাণহানির ঘটনা ঘটল।</p><p> আফগানিস্তানের দক্ষিণে স্পিন বোলডাক অঞ্চলের গভর্নর আবদুল করিম জাহাদ এএফপিকে বলেন, সংঘর্ষে আরও চারজন আহত হয়েছেন।</p><p> পাকিস্তানের সীমান্ত শহর চামানের স্থানীয় হাসপাতাল কর্তৃপক্ষ বলেছে, হালকা আহত হওয়া তিনজনকে প্রাথমিক চিকিৎসা দিয়ে ছেড়ে দেওয়া হয়েছে।</p><p> পাকিস্তান ও আফগানিস্তান দুই দেশই একে অপরের বিরুদ্ধে চামান ও স্পিন বোলডাক সীমান্তে ‘বিনা উসকানিতে’ হামলার অভিযোগ এনেছে। অথচ অক্টোবরের সংঘর্ষের পর দুই দেশই একটি অস্ত্রবিরতি চুক্তিতে পৌঁছেছিল।</p></div></div></div></body></html>"
        },
        {
            "title": "নতুন আয়োজন ‘একেএস বার্তা সংক্ষেপ’, প্রচার হবে প্রতিদিন সন্ধ্যা ৬টায় | প্রথম আলো",
            "time": "2025-12-06T10:13:44",
            "imgUrl": "https://media.prothomalo.com/prothomalo-bangla%2F2025-12-06%2F3m16lc7a%2FBarta-Shongkhep.png?rect=0%2C0%2C1070%2C562&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শনিবার থেকে শুক্রবার—সপ্তাহে সাত দিনই সন্ধ্যা ৬টায় প্রথম আলোর ডিজিটাল প্ল্যাটফর্মগুলোতে প্রচারিত হবে এ আধেয়টি (কনটেন্ট)। এতে থাকবে রাজনীতি, অর্থনীতি, প্রযুক্তি, কৃষি, বাণিজ্য, ক্রীড়া, শিক্ষা, চিকিৎসা, সংস্কৃতি ও বিনোদনসহ জাতীয় ও আন্তর্জাতিকভাবে আলোচিত খবরের সারসংক্ষেপ।</p></div></div></div></body></html>"
        },
        {
            "title": "সুপ্রিম কোর্ট সচিবালয় অধ্যাদেশের মাধ্যমে দ্বৈত প্রশাসনিক সীমাবদ্ধতা দূর হয়েছে: প্রধান বিচারপতি | প্রথম আলো",
            "time": "2025-12-06T10:06:09",
            "imgUrl": "https://media.prothomalo.com/prothomalo-bangla%2F2025-12-06%2Fl7wax1y4%2FChief-justice.jpeg?rect=0%2C73%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রধান বিচারপতি সৈয়দ রেফাত আহমেদ বলেন, বাণিজ্যিক আদালত প্রতিষ্ঠা দেশের অর্থনীতির জন্য নতুন দিগন্তের উন্মোচন করবে। ব্যবসায়িক সম্প্রদায়ের পক্ষ থেকে দ্রুত ও আধুনিক বাণিজ্যিক বিরোধ নিষ্পত্তির জন্য একটি ডেডিকেটেড বা বিশেষায়িত বাণিজ্যিক আদালত প্রতিষ্ঠার আহ্বান করে এসেছিল, যা শিগগিরই বাস্তবে রূপ নিতে চলেছে।</p><p>সুপ্রিম কোর্টের একটি গবেষক দল বাণিজ্যিক আদালতসংক্রান্ত আইনের প্রাথমিক খসড়া তৈরি করে। পরে দেশব্যাপী রোড শো, বাংলাদেশ বিনিয়োগ উন্নয়ন কর্তৃপক্ষের (বিডা) সঙ্গে নিবিড় পরামর্শ, ব্যবসায়িক আইনবিশেষজ্ঞ ও বাণিজ্যিক অংশীজনদের মতামতের মধ্য দিয়ে সমৃদ্ধ হয় বলে সেমিনারে উল্লেখ করেন প্রধান বিচারপতি। তিনি বলেন, এ ক্ষেত্রে ইউরোপীয় ইউনিয়নও গুরুত্বপূর্ণ কারিগরি সহায়তা দিয়েছে। পরবর্তী সময়ে আইন মন্ত্রণালয়ের আরও পরীক্ষণ–পরিমার্জনের পর খসড়াটি এখন চূড়ান্ত আইনগত রূপ পেয়েছে। গত বৃহস্পতিবার মন্ত্রিসভায় নীতিগতভাবে অনুমোদিত হয়েছে।</p><p>সেমিনারে প্রধান বিচারপতি সৈয়দ রেফাত আহমেদ জানান, খসড়া আইনটিতে বাণিজ্যিক বিরোধের সুস্পষ্ট সংজ্ঞা, পর্যাপ্ত সংখ্যক বাণিজ্যিক আদালত প্রতিষ্ঠার বিধান, হাইকোর্ট বিভাগে পৃথক আপিল বেঞ্চ, বাধ্যতামূলক মধ্যস্থতা, সীমিত মুলতবি, সারসংক্ষেপ বিচার, মামলার পরিসংখ্যান স্বচ্ছভাবে প্রকাশ এবং বিচারক–আইনজীবীদের বিশেষায়িত প্রশিক্ষণের মতো আধুনিক বিধান অন্তর্ভুক্ত রয়েছে। এসব বিধান দ্রুত, দক্ষ ও স্বচ্ছ বাণিজ্যিক বিচার নিশ্চিত করবে এবং বৈশ্বিক অর্থনীতিতে বাংলাদেশের প্রতিযোগিতা–ক্ষমতা বাড়াবে বলেও উল্লেখ করেন তিনি।</p></div></div></div></body></html>"
        }
    ]
}