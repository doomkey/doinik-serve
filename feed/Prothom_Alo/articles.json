{
    "source": "প্রথম আলো",
    "articles": [
        {
            "title": "জুলাই সহিংসতা: ত্রুটিপূর্ণ গ্রেপ্তার, ঝুঁকিপূর্ণ বিচার | প্রথম আলো",
            "time": "2025-08-05T04:30:01",
            "imgUrl": "https://media.prothomalo.com/prothomalo-bangla%2F2025-08-05%2F7ykrjc3p%2F05082025-su-8.jpg?rect=77%2C0%2C1830%2C961&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০২৪ সালের ১৬ জুলাই থেকে ৫ আগস্ট পর্যন্ত আইনশৃঙ্খলা রক্ষাকারী বাহিনী ও আওয়ামী লীগের কর্মীদের গুলিতে শত শত মানুষ নিহত এবং হাজারো মানুষ আহত হন। পাশাপাশি বিক্ষোভকারীদের হাতেও কিছু মৃত্যুর ঘটনা ঘটে। এসব ঘটনায় দায়ী ব্যক্তিদের বিচারের আওতায় আনার বিষয়টি গত বছরের ৮ আগস্ট দায়িত্ব নেওয়া অন্তর্বর্তী সরকারের জন্য সবচেয়ে কঠিন বিষয়গুলোর একটি হয়ে দাঁড়ায়।</p><p>প্রায় এক বছর পর সরকার এই বিচারপ্রক্রিয়ায় কতটা সফল হয়েছে, তা মূল্যায়নের প্রয়োজন রয়েছে। এখানে ‘প্রক্রিয়া’ শব্দটি ব্যবহার করাই যথার্থ। কারণ, তদন্ত সঠিক এবং বিচারিক কার্যক্রম ন্যায্য হলেই জবাবদিহি প্রতিষ্ঠা দ্রুত হয় না। তাই এখনো কোনো মামলার নিষ্পত্তি না হওয়াকে একচেটিয়াভাবে ব্যর্থতার নিদর্শন হিসেবে দেখা উচিত নয়।</p><p>একজন কৌঁসুলির দৃষ্টিকোণ থেকে দেখলে ১৯৭১ সালের মুক্তিযুদ্ধসংক্রান্ত যে বিচারগুলো এক দশক আগে হয়েছিল, তার তুলনায় বর্তমান পরিস্থিতি প্রমাণসমৃদ্ধ। কারণ, এখানে ভিডিও ফুটেজ ও টেলিফোন যোগাযোগের রেকর্ড পাওয়া সহজ। এ ছাড়া ২০২৪ সালের জুলাই–আগস্টের ঘটনা অতি সম্প্রতি ঘটায় পর্যাপ্ত ও নির্ভরযোগ্য প্রত্যক্ষদর্শীর সাক্ষ্য পাওয়া যাচ্ছে। এসব উপাদান থাকায় কৌঁসুলির জন্য অভিযুক্ত ব্যক্তিদের বিরুদ্ধে শক্তিশালী মামলা উপস্থাপন করা সহজ হয়ে গেছে। মামলাগুলোকে শক্তিশালী করার জন্য এমন কোনো উপায় অবলম্বনের প্রয়োজন নেই, যা বিচারপ্রক্রিয়াকে প্রশ্নের মুখে ফেলতে পারে, যে দোষে ১০ বছর আগের আন্তর্জাতিক অপরাধ ট্রাইব্যুনালের বিচার কার্যক্রম দুষ্ট ছিল।</p><p>বাংলাদেশে জুলাইয়ের আন্দোলন-সংক্রান্ত অপরাধগুলোর জবাবদিহি নিয়ে দুটি সমান্তরাল ফৌজদারি ব্যবস্থা চলছে। প্রথমটি হলো, ভুক্তভোগী বা তাঁদের পরিবারের সদস্যদের থানায় করা মামলাগুলো, যা ‘প্রাথমিক তথ্যবিবরণী’ (এফআইআর) আকারে নথিভুক্ত হয়েছে। এসব অভিযোগে বলা হয়েছে, শত শত মানুষ—প্রধানত স্থানীয় ও জাতীয় পর্যায়ের আওয়ামী লীগ নেতা-কর্মী এবং দলের সুপরিচিত সমর্থকেরা নির্দিষ্ট মৃত্যু বা আহত হওয়ার ঘটনার সঙ্গে জড়িত। তারাই হত্যাকাণ্ড বা হত্যাচেষ্টার অপরাধে দোষী।</p><p>দ্বিতীয়টি হলো, আন্তর্জাতিক অপরাধ ট্রাইব্যুনালে (আইসিটি) করা মামলাগুলো, যা মানবতাবিরোধী অপরাধের অভিযোগের আওতায় বিচারাধীন।</p></div></div></div></body></html>"
        },
        {
            "title": "গাজীপুরে সাবেক মেয়র জাহাঙ্গীরের বিরুদ্ধে মামলা, ৭৫০০ কোটি টাকা আত্মসাতের অভিযোগ | প্রথম আলো",
            "time": "2025-08-05T04:27:23",
            "imgUrl": "https://media.prothomalo.com/prothomalo-bangla%2F2021-11%2Fdea4f06b-4166-4a77-b9ff-fdf1e847a911%2F662b1813f78a7651bd91ebb0c8c7103c_5b250231e619c.jpg?rect=0%2C0%2C647%2C340&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মামলার এজাহার থেকে জানা যায়, ২০১৮ সালের ২৭ জুন থেকে ২০২৪ সালের ৩১ ডিসেম্বর পর্যন্ত নগর ভবনসহ গাজীপুর সিটি করপোরেশনের বিভিন্ন প্রকল্পে ভুয়া টেন্ডার, আরএফকিউ, বিল প্রস্তুত, মাস্টাররোলে কর্মী নিয়োগ, ভুয়া সভা, অনুদান, আপ্যায়ন, ইজারা খাতসহ বহু খাতে কোনো কাজ না করেই বিপুল অঙ্কের অর্থ আত্মসাৎ করা হয়। এ অর্থ সরকারি উন্নয়ন তহবিল ও সিটি করপোরেশনের রাজস্ব খাত থেকে কৌশলে তুলে বিদেশে পাচার করা হয়েছে।</p><p>সাবেক মেয়র জাহাঙ্গীর আলম ও প্রধান হিসাবরক্ষণ কর্মকর্তা গোলাম কিবরিয়া পরস্পর যোগসাজশে ক্ষমতার অপব্যবহার করে টাকা আত্মসাৎ করেন। এর মধ্যে রাজস্ব তহবিল থেকে ১৩৬ কোটি টাকা, টেন্ডার বাবদ ১২৮ কোটি টাকা, বিশ্ব ইজতেমা উপলক্ষে ৯ কোটি টাকা, বঙ্গবন্ধুর জন্মশতবার্ষিকী উপলক্ষে ২ কোটি টাকা, উন্নয়ন তহবিল থেকে রাজস্ব তহবিলে স্থানান্তরের নামে ৯৯৯ কোটি টাকা, রাস্তা প্রশস্তকরণের নামে ৭২ কোটি টাকা, মাস্টাররোলকর্মী ও করোনা খাতে ভুয়া বিলের মাধ্যমে প্রায় শত কোটি টাকা আত্মসাৎ করা হয়েছে। এ ছাড়া হাটবাজার ইজারা ও ট্রাফিক নিয়োগ খাতেও অসংখ্য অনিয়মের মাধ্যমে বিপুল অর্থ আত্মসাৎ করা হয়েছে।</p></div></div></div></body></html>"
        },
        {
            "title": "৫ আগস্ট উপলক্ষে বিজয় র‍্যালি করবে বিএনপি | প্রথম আলো",
            "time": "2025-08-05T04:13:24",
            "imgUrl": "https://media.prothomalo.com/prothomalo-bangla%2F2025-06-18%2Fa7lctjdz%2F%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%9C%E0%A6%BE%E0%A6%AE%E0%A6%BE%E0%A6%A4.jpg?rect=0%2C56%2C527%2C277&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আগামীকাল বুধবার (৬ আগস্ট) বেলা ২টায় রাজধানীর নয়াপল্টনে বিএনপির কেন্দ্রীয় কার্যালয়ের সামনে থেকে বিজয় র‍্যালি বের হবে।</p><p>একই দিন (বুধবার) দেশের সব জেলা ও মহানগরে বিজয় র‍্যালি অনুষ্ঠিত হবে।</p><p>বিএনপি ও এর অঙ্গ-সহযোগী সংগঠনের সব পর্যায়ের নেতা-কর্মীদের যথাসময়ে বিজয় র‍্যালিতে অংশগ্রহণের জন্য দলের পক্ষ থেকে অনুরোধ জানানো হয়েছে।</p><p>ছাত্র-জনতার অভ্যুত্থানে গত বছরের ৫ আগস্ট আওয়ামী লীগ সরকারের পতন হয়। জুলাই গণ-অভ্যুত্থানের বর্ষপূর্তি উপলক্ষে অন্তর্বর্তী সরকারের পাশাপাশি বিভিন্ন রাজনৈতিক দলের পক্ষ থেকে নানান কর্মসূচি নেওয়া হয়েছে।</p></div></div></div></body></html>"
        },
        {
            "title": "ঢাকায় বায়ুদূষণ: শ্বাস নিলেই ঝুঁকি | প্রথম আলো",
            "time": "2025-08-05T04:00:00",
            "imgUrl": "https://media.prothomalo.com/prothomalo-bangla%2F2025-08-04%2Fth4p0ihk%2FRobi-Article-Lead-Image.png?rect=0%2C50%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঢাকার বায়ুদূষণের উৎস একাধিক, তবে উল্লেখযোগ্য এই চারটি উপাদান—</p><p>১. পুরোনো, অযোগ্য যানবাহন চলাচল</p><p>২. ইটভাটা থেকে নির্গত ধোঁয়া</p><p>৩. নির্মাণকাজের ধুলাবালি</p><p>৪. খোলা জায়গায় বর্জ্য পোড়ানো।</p><p>বিশেষ করে পুরোনো ফিটনেসবিহীন বাস ও ট্রাক থেকে প্রতিনিয়ত যে কালো ধোঁয়া নির্গত হয়, তা শহরের বাতাসে অতি ক্ষুদ্র কণা (পিএম ২.৫) ছড়িয়ে দেয়। এই ক্ষুদ্র কণা ফুসফুসের গভীরে প্রবেশ করে, যেখান থেকে তা রক্তপ্রবাহে পৌঁছে যায়। যার ফলে দেখা দেয় হৃদ্‌রোগ, ফুসফুসে ক্যানসার, স্ট্রোক, উচ্চ রক্তচাপ এবং অ্যাজমার মতো জটিল রোগ।</p></div></div></div></body></html>"
        },
        {
            "title": "সামর্থ্য নেই, তারপরও বাধ্য হয়ে কিনতে হয় গাইড বই | প্রথম আলো",
            "time": "2025-08-05T04:00:00",
            "imgUrl": "https://media.prothomalo.com/prothomalo-bangla%2F2025-07-07%2Fu0nz0kv4%2F%E0%A7%A7%E0%A7%AE.jpg?rect=0%2C248%2C3500%2C1838&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তথ্য অনুসন্ধানে জানা যায়, একটি সম্পূর্ণ গাইড বইয়ের সেট কিনতে খরচ পড়ে ২ হাজার থেকে ৭ হাজার টাকা পর্যন্ত।</p><p>গত ২৩ জুলাই ভোলা পৌর এলাকার টাউন কমিউনিটি মাধ্যমিক বিদ্যালয়ে গিয়ে ষষ্ঠ, সপ্তম ও অষ্টম শ্রেণির শিক্ষার্থীদের বিষয়ে খোঁজ নিয়ে জানা যায়, তিন শ্রেণিতে ৭৪ শিক্ষার্থীর অভিভাবকের মধ্যে দিনমজুর ১২ জন, রিকশাচালক ৫, বর্গাচাষি ৪, স্বর্ণকার একজন, বেকার দুজন, আমিন (জমি পরিমাপ করেন) ৩, এনজিওতে চাকরি করে ৯, প্রবাসী ৩, সরকারি চাকরীজীবী ৮ ও ব্যবসায়ী ২৭ জন। একই দিন রাজাপুর ইউনিয়নের ওবায়দুল হক মাধ্যমিক বিদ্যালয়ে গিয়ে জানা যায়, ষষ্ঠ থেকে দশম শ্রেণির ২৭২ শিক্ষার্থীর মধ্যে ১৩ জন এতিম, ৪১ জনের অভিভাবক দিনমজুর, ৪২ জনের অভিভাবক জেলে ও ৬৪ জনের অভিভাবক কৃষক। অনেকেই স্বল্প আয়ের মানুষ।</p><p>এসব পরিবারের শিক্ষার্থীদের গাইড বই কিনতে বাধ্য করার বিষয়ে বিদ্যালয়ের একাধিক শিক্ষক নাম প্রকাশ না করার শর্তে বলেন, ক্লাসে পাঠ্যবই রেখে গাইড বই পড়ানো হয়। পরীক্ষার প্রশ্নপত্র তৈরি হয় গাইড বইয়ের পৃষ্ঠা নম্বর ধরে। বই বিক্রেতারা ক্লাসে ঢুকে শিক্ষার্থীদের চাপ দিয়ে গাইড বই বিক্রি করেন। অনেক শিক্ষক এতে মৌন সমর্থন দেন, বিশেষ করে যাঁরা প্রাইভেট পড়ান।</p><p>তাঁদের অভিযোগ, গাইড বই প্রকাশনা প্রতিষ্ঠানগুলোর প্রতিনিধিদের কাছ থেকে ঘুষ নিয়ে ভোলার একাধিক শিক্ষক সমিতি, কিছু শিক্ষক ও প্রধান শিক্ষকেরা অভিভাবকদের গাইড বই কিনতে বাধ্য করছেন। এতে শিক্ষক ও প্রধান শিক্ষকদের মধ্যে লেনদেন নিয়ে দ্বন্দ্বও চলছে, যার প্রভাব পড়ছে শিক্ষার্থীদের ওপর।</p></div></div></div></body></html>"
        },
        {
            "title": "কালিজিরায় কমবে জয়েন্টের ব্যথা, জেনে নিন গবেষণা কী বলছে | প্রথম আলো",
            "time": "2025-08-05T03:58:52",
            "imgUrl": "https://media.prothomalo.com/prothomalo-bangla%2F2025-08-04%2Fwe4d6gpo%2Fphoto_1608797179015_0f64ad48744b.avif?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F599lv4ex%2FCashout-free-Sports-Lifestyle.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কালিজিরায় থাকা থাইমোকুইনোন নানা উপকারে আসে। ডায়াবেটিস, উচ্চ রক্তচাপ এবং স্নায়ুর সমস্যা নিয়ন্ত্রণে সহায়ক ভূমিকা রাখতে পারে এই থাইমোকুইনোন। ব্যাকটেরিয়া, ভাইরাস, ছত্রাক এবং পরজীবী সংক্রমণের ক্ষেত্রেও উপকারে আসে এই উপাদান। তবে মনে রাখতে হবে, কালিজিরা, কালিজিরার তেল বা কোনো ভেষজ উপাদান কখনোই মূলধারার চিকিৎসার বিকল্প নয়। রোগের চিকিৎসায় এটি কেবল সহায়ক ভূমিকা রাখতে পারে। নিয়মিত সেবন করতে হলে আগে অবশ্যই চিকিৎসকের সঙ্গে এ বিষয়ে আলাপ করে নেবেন। আপনার প্রয়োজন, শারীরিক অবস্থা, চলমান অন্যান্য ওষুধসহ সার্বিক দিক বিবেচনায় তিনি এ ব্যাপারে সিদ্ধান্ত দেবেন।</p><p><br><sup>সূত্র: হেলথলাইন</sup></p></div></div></div></body></html>"
        },
        {
            "title": "কাপ্তাই হ্রদের পানি বিপৎসীমার ওপরে, খোলা হলো বাঁধের ১৬টি গেট | প্রথম আলো",
            "time": "2025-08-05T03:53:58",
            "imgUrl": "https://media.prothomalo.com/prothomalo-bangla%2F2025-08-05%2F0b7w8ybo%2F30e3b954-5c44-4966-bb25-acb4708e8a1f.jfif?rect=0%2C99%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কর্ণফুলী জলবিদ্যুৎকেন্দ্র সূত্রে জানা গেছে, হ্রদে পানির চাপ বাড়ায় আজ মঙ্গলবার সকাল নয়টায় কাপ্তাই বাঁধের সব কটি গেট খুলে দেওয়ার কথা ছিল। তবে দ্রুত পানি বেড়ে যাওয়ায় রাতেই গেট খুলে দেওয়া হয়।</p><p>পানি ছাড়ার আগে কাপ্তাই হ্রদে পানি ছিল ১০৮ দশমিক ৫ ফুট। ১০৮ ফুট উচ্চতা কাপ্তাই হ্রদের পানির বিপৎসীমা হিসেবে নির্ধারণ করা হয়। কাপ্তাই হ্রদে পানির ধারণক্ষমতা ১০৯ ফুট পর্যন্ত।</p><p>এদিকে কর্ণফুলী জলবিদ্যুৎ উৎপাদনকেন্দ্রের ৫টি ইউনিট থেকে বিদ্যুৎ উৎপাদন সচল থাকায় এর মাধ্যমে আরও ৩২ হাজার কিউসেক পানি কাপ্তাই হ্রদ থেকে কর্ণফুলী নদীতে নিষ্কাশিত হচ্ছে বলে জানিয়েছেন প্রতিষ্ঠানটির কর্মকর্তারা।</p></div></div></div></body></html>"
        },
        {
            "title": "ইয়ামালের ‘সুপারম্যান’ দেয়ালচিত্র ক্ষতিগ্রস্ত হওয়ার পর ফিরল স্বরূপে | প্রথম আলো",
            "time": "2025-08-05T03:49:59",
            "imgUrl": "https://media.prothomalo.com/prothomalo-bangla%2F2025-08-05%2Fvg7g8cmj%2F17543196613043.webp?rect=0%2C0%2C646%2C339&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F599lv4ex%2FCashout-free-Sports-Lifestyle.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বার্সেলোনা শহরের ভিলা দে গ্রাসিয়া অঞ্চলের প্লাসা জোয়ানিকে লামিনে ইয়ামালের দেয়ালচিত্রকে ক্ষতিগ্রস্ত করেছেন দুর্বৃত্তরা। গত মাসের মাঝামাঝি সময়ে ইয়ামালের ১৮তম জন্মদিনকে উৎসর্গ করে দেয়ালচিত্রটি এঁকেছিলেন ইতালিয়ান নগরশিল্পী সালভাতরে বেনিনতেন্দে, যিনি ‘টিভিবয়’ নামে পরিচিত।</p><p>গতকাল সোমবার ইয়ামালের দেয়ালচিত্রের ওপর ‘সেভেন ডোয়ার্ফ’ এঁকে তা আংশিকভাবে ঢেকে দেওয়া হয়। গ্রিম ভাইদের রূপকথার গল্পের বই ‘স্নো হোয়াইট’–এর সাতটি কাল্পনিক বামন চরিত্র ‘সেভেন ডোয়ার্ফ’। স্প্যানিশ সংবাদমাধ্যম এএস জানিয়েছে, গতকাল বিকেল নাগাদ দেয়ালচিত্রটি আগের রূপে ফিরিয়ে আনা হয়। ‘টিভিবয়’ নিজেই এ কাজ করেন।</p></div></div></div></body></html>"
        },
        {
            "title": "চট্টগ্রামে ডেঙ্গুতে তরুণ চিকিৎসকের মৃত্যু | প্রথম আলো",
            "time": "2025-08-05T03:48:59",
            "imgUrl": "https://media.prothomalo.com/prothomalo-bangla%2F2025-08-05%2Fmbktb6tk%2Ff8115412-b98d-42f4-8ee4-4a95db7e6b7f.jfif?rect=0%2C180%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দেড় বছরের সুহাইরা কখনো খেলছে, আবার কখনো কাঁদছে খিদেয় কিংবা মায়ের কোলের জন্য। ছোট্ট দুধের শিশুটি বুঝতে পারছে না তার মা আর কখনো ফিরবেন না। অথচ এই সুহাইরার জন্য বাঁচতে চেয়েছিলেন মা চিকিৎসক তাহসিন আজমী। হাসপাতালের শয্যায় শুয়ে তিনি বলেছিলেন, ‘আমাকে সুহাইরার জন্য বাঁচতে হবে।’</p><p>ডেঙ্গুতে আক্রান্ত হয়ে গত রোববার মৃত্যু হয় তরুণ চিকিৎসক তাহসিন আজমীর। তিনি চট্টগ্রাম রপ্তানি প্রক্রিয়াজাতকরণ অঞ্চলের (ইপিজেড) ইয়ংওয়ান লিমিটেডে চিকিৎসা কর্মকর্তা হিসেবে চাকরি করতেন। স্বামী তৌহিদুল ইসলাম একটি বেসরকারি প্রতিষ্ঠানের কর্মকর্তা। থাকতেন হালিশহর বসুন্ধরা আবাসিক এলাকায়।</p><p>২৯ জুলাই তাহসিন আজমীর জ্বর আসে। পরদিন পরীক্ষা করা হয়। তাঁর ডেঙ্গু ধরা পড়ে। ৩১ জুলাই তাহসিনের রক্তে অণুচক্রিকা ৩০ হাজারে নেমে আসে। তখন উদ্বিগ্ন হয়ে পড়েন পরিবারের সদস্যরা। গত শুক্রবার সকালে নগরের মেট্রোপলিটন হাসপাতালে ভর্তি করা হয় তাহসিনকে।</p></div></div></div></body></html>"
        },
        {
            "title": "কোন পথে কোন দিকে যাবেন আজ | প্রথম আলো",
            "time": "2025-08-05T03:44:05",
            "imgUrl": "https://media.prothomalo.com/prothomalo-bangla%2F2025-08-05%2Fpvx7mhao%2FCapture.PNG?rect=0%2C0%2C1098%2C576&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফার্মগেটের এলিভেটেড এক্সপ্রেসওয়ে হয়ে ধানমন্ডিগামী যানবাহনকে মানিক মিয়া অ্যাভিনিউয়ের দিকে না গিয়ে উড়োজাহাজ ক্রসিং ও লেক রোড হয়ে চলাচলের অনুরোধ করা হচ্ছে। সম্ভব হলে ফার্মগেট এক্সিট (বাহির) র‌্যাম্প এড়িয়ে এফডিসি (হাতিরঝিল) র‌্যাম্প ব্যবহার করতে বলা হয়েছে।</p><p>ফার্মগেট থেকে মিরপুরের দিকে আসা গাড়িগুলো মানিক মিয়া অ্যাভিনিউয়ের দিকে না গিয়ে সোজা বিজয় সরণি হয়ে চলাচলের জন্য বলা হয়েছে। মিরপুর থেকে ফার্মগেটগামী যানবাহনকে লেক রোড-উড়োজাহাজ ক্রসিং-বিজয় সরণি হয়ে চলাচলের পরামর্শ দেওয়া হয়েছে। বিকল্প রুট হিসেবে আগারগাঁও থেকে শিশু মেলা পর্যন্ত এই সড়ক ব্যবহারের আহ্বান জানানো হয়েছে।</p><p>গণবিজ্ঞপ্তিতে পার্কিং নির্দেশনায় বলা হয়েছে, অনুষ্ঠানে আসা দর্শনার্থীদের গাড়ি আগারগাঁও পুরাতন বাণিজ্য মেলার মাঠে পার্কিং করতে অনুরোধ করা হয়।</p></div></div></div></body></html>"
        },
        {
            "title": "জুলাইয়ের প্যান্ডোরার বাক্স এবং সহাবস্থান | প্রথম আলো",
            "time": "2025-08-05T03:43:54",
            "imgUrl": "https://media.prothomalo.com/prothomalo-bangla%2F2025-08-04%2Fe8560zcs%2FDH076820240816VO4954.jpg?rect=0%2C114%2C1606%2C843&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>৪. </strong></p><p><strong>ঘৃণা-বিদ্বেষ বনাম সহাবস্থানের সম্ভাবনা </strong></p><p>এভাবে কি মানুষের মুক্তি ঘটে? পশ্চিমা সেকু৵লারদের পতনের পর এমনি এমনি মানুষের মুক্তি ঘটে যাবে? পশ্চিমের বীজ কোম্পানি, পশ্চিমের সস্তা শ্রমের চাহিদা, পশ্চিমের ওপেন মার্কেট, বিদেশি কোম্পানির সঙ্গে অসংখ্য অসম চুক্তি, বিশ্বব্যাংকের শ্রমিক ছাঁটাইয়ের সংস্কার—এই সবকিছু অক্ষত রেখে শুধু পশ্চিমের সেক্যুলার আর পশ্চিমের নারী অধিকারকে গালমন্দ করলেই গরিবকে পিষে ফেলা এই কলোনিয়াল (ঔপনিবেশিক) ব্যবস্থা থেকে মুক্তি মিলবে নিম্নবর্গের কোটি মানুষের? আরএসএসের হাতে কি গরিব হিন্দুর মুক্তি ঘটেছে? নাকি সেক্যুলার ঠেকাতে আদানি-আম্বানির মতো করপোরেট মাফিয়াদের কোলে চড়ে বসে আছেন ভারতের সেক্যুলার-বিরোধী নিম্নবর্গের পতাকাওয়ালারা? সংখ্যাগরিষ্ঠের প্রতাপে হিন্দু কৃষকের আত্মহত্যা কমেছে? </p><p>আমার সমাজের গঠন ও গড়ন জটিল। এই সমাজে বহু রং, বহু বর্গ, বহু কানাগলি। তবে এখানে ঘৃণা–বিদ্বেষের দগদগে ক্ষত যেমন আছে, আবার সহাবস্থানের বহু সম্ভাবনাও আছে।</p><p>মাদ্রাসার ছেলেরা দলে দলে ঢুকছে বাজারের দুনিয়ায়। এত দিনে অর্থনীতির সব ক্ষেত্রেই তাদের স্বাভাবিক বিচরণ। তারা কম্পিউটার শেখে, হকারি করে, অটো চালায়, নিউমার্কেটে মেয়েদের স্যান্ডেল বেঁচে, হাতাকাটা শেমিজ বেঁচে। কই, তাদের জড়তা নেই তো। </p><p>পাটকল রক্ষার আন্দোলনে এক হেফাজত কর্মীর পাশে বসে ছিলাম। তাঁর বেকার জীবনের করুণ কাহিনি শোনার পর আবিষ্কার করলাম, আরে, এ লোকের সঙ্গে গল্প করা যায় তো। এত কঠিন নয় ব্যাপারটি। </p><p>ধানমন্ডির এক দরজি সাঈদীকে চাঁদে দেখতে পেয়েছিলেন। তিনি আবার মেয়েদের ব্লাউজের ডিজাইনও করেন। এটুকু দ্বৈত সত্তা, এটুকু নড়বড়ে সহাবস্থান, এইটুকু নেগোসিয়েশনের জায়গা বরাবরই আছে এই সমাজে। </p><p>জুলাইয়ের রাস্তা সেই বিচিত্র এবং অভূতপূর্ব সব সহাবস্থানের স্মৃতি ও শক্তি বহন করে চলে—এটুকুই ভরসা। </p><p><strong>মাহা মির্জা:</strong> শিক্ষক, অর্থনীতি বিভাগ, জাহাঙ্গীরনগর বিশ্ববিদ্যালয়</p></div></div></div></body></html>"
        },
        {
            "title": "বিশ্ববিদ্যালয়ে ভর্তির সুযোগ পেলেও অর্থের অভাবে অনিশ্চিত গোবিন্দের পড়াশোনা | প্রথম আলো",
            "time": "2025-08-05T03:30:00",
            "imgUrl": "https://media.prothomalo.com/prothomalo-bangla%2F2025-08-04%2F0dlz6s76%2FTangailDH05672025080420250804142411.jpg?rect=0%2C0%2C4000%2C2100&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গোবিন্দের বাবা গোপাল পাল বলেন, ‘এই পোলার লেহাপড়ার পিছে টাকা ভাঙবার পারি নাই। স্কুল–কলেজের মাস্টাররা বিনা বেতনে পড়াইছে। তাই ভালো ফল করছে। এহন বিশ্ববিদ্যালয়ের ভর্তির জন্য টিকছে। তার সেহানে পড়ানোর খরচ কনে পামু।’ মা মিনতি রানী পাল বলেন, ‘আমার এই পোলারে পড়াবার খরচ কনে পামু, হেই চিন্তায় বাঁচি না।’</p><p>এলেঙ্গা লুৎফর রহমান মতিন মহিলা কলেজের ইংরেজি বিভাগের শিক্ষক কাশীনাথ মজুমদার জানান, ‘দারিদ্র্যের মধ্যেও অনেক প্রতিবন্ধকতা পেরিয়ে গোবিন্দ বিশ্ববিদ্যালয়ে ভর্তির সুযোগ পেয়েছে। অর্থের অভাবে তার উচ্চশিক্ষা অনিশ্চয়তার মধ্যে পড়েছে। সরকারি, বেসরকারি বা ব্যক্তিপর্যায় থেকে কেউ সহযোগিতা করলে এই অনিশ্চয়তা কেটে যেতে পারে।’</p></div></div></div></body></html>"
        },
        {
            "title": "আমরা এখন যা ইচ্ছা তা-ই ফেসবুকে লিখতে পারি, এটা অবশ্যই আমাদের বড় অর্জন : আশফাক নিপুন | প্রথম আলো",
            "time": "2025-08-05T03:15:08",
            "imgUrl": "https://media.prothomalo.com/prothomalo-bangla%2F2025-08-05%2Fp9uk49h5%2FIMG7144.JPG?rect=0%2C0%2C3650%2C1916&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2Fftdzysgr%2FStarts-from-250-Entertainment.jpg&overlay_position=bottom&overlay_width_pct=1",
            "body": "<html><body><div><span class=\"inline\"><p><strong>আশফাক নিপুন: </strong>বিশ্বের অনেক বড় বড় শিল্পী আছেন, যাঁরা একজীবনে রাষ্ট্র, সমাজ, রাজনীতি নিয়ে এত বড় গণ–অভ্যুত্থানের অংশ হতে পারেননি। সেখানে বাংলাদেশের মতো একটা জায়গায় একজন ক্ষুদ্র শিল্পী হিসেবে এত বড় মুভমেন্টের (আন্দোলন) সঙ্গে থাকতে পারলাম, এটা আমার জন্য বিরাট পাওয়া।</p><p>আন্দোলনের কনসিকুয়েন্স (পরিণতি) ভালো–খারাপ যা–ই হোক, ওই সময় জুলাই অভ্যুত্থানটা সঠিক ছিল। নিজের সক্ষমতা দিয়ে ঝাঁপিয়ে পড়েছি, এই অভিজ্ঞতা আমার থেকে কেউ কেড়ে নিতে পারবে না। অন্তর্বর্তী সরকারের প্রতি প্রত্যাশা আকাশচুম্বী, স্মরণকালের সবচেয়ে বড় জনসমর্থন নিয়ে ক্ষমতায় এসেছে এই সরকার। স্বাধীনতা–পরবর্তী সরকার বাদ দিলে এতটা জনসমর্থন নিয়ে কোনো সরকার আসেনি।</p><p>গত এক বছরে বেশ কিছু জায়গায় সরকার কাজ করেছে। আওয়ামী লীগ আমলের বড় বড় বাজেটের প্রকল্পগুলোর খরচ কমিয়েছে সরকার। এত লোন (ঋণ) ছিল, সেগুলো পরিশোধ করছে। এটা এই সরকারের অনেক বড় সাফল্য। আমরা এত দিন প্রায় মেনেই নিয়েছি, বড় বড় প্রকল্পে দুর্নীতি হবেই। ঘুরেফিরে আমাদের পকেট থেকেই টাকা যাবে, আমাদের কিছু করার থাকবে না। এই সরকার সেই চর্চা থেকে বের হয়েছে। এত দিনে জানা গেল, মেগা বাজেটের ব্যয় কমানো সম্ভব।</p><p>সামনে নির্বাচিত সরকারকে প্রশ্ন করতে পারব, এত বড় বাজেট কেন হচ্ছে? তখন আমাদের অর্থনীতিবিদেরা এটা নিয়ে কথা তুলতে পারবেন। আগে চর্চাটা ছিল না। এবার হজ ব্যবস্থাপনাও দারুণ হয়েছে। বেঁচে যাওয়া টাকা হজযাত্রীদের ফেরতও দেওয়া হলো। রমজানে নিত্যপণ্যের দাম যেভাবে নিয়ন্ত্রণে রাখা হয়েছে, সেটাও বিশাল ব্যাপার। আমরা এত দিন ধরে জেনে এসেছি, ব্যবসায়ীদের নিয়ন্ত্রণ করা যায় না। রোজা এলে ব্যবসায়ীরা দাম বাড়াবে, এটা মেনেই নিয়েছিলাম। সেখান থেকে বের হওয়া যায়, সেটা সরকার দেখিয়েছে।</p><p>১৫ বছরের অপশাসনের ফলে রক্তক্ষয়ী সংগ্রামের পর ক্ষমতায় এসে সরকার এক বছরের মধ্যে দেশটাকে স্বর্গ বানিয়ে ফেলবে—আমি এটা বিশ্বাস করার মতো বোকাও না। রাতারাতি দেশটা ঠিক হয়ে যায় না, সেটা আমি মানি। তার মধ্যেও কিছু বিষয় আমাকে হতাশ করেছে। প্রথমত, সরকার গঠনের দু–তিন মাস পরও আওয়ামী লীগের রাজনীতিবিদেরা দেশ থেকে পালাতে পেরেছেন—এটা খুবই হতাশার। জুলাই আন্দোলনের স্পিরিটের সঙ্গে এটা সাংঘর্ষিক। অনেক বড় বড় নেতা দেশের ভেতরে ছিলেন, এঁদেরকে কেন ধরা গেল না? এটা বড় ব্যর্থতা। </p><p>দ্বিতীয়ত, মবের আস্ফালন দেখা যাচ্ছে। একটা সুন্দর রাষ্ট্র গঠন করতে চাইলে প্রতিষ্ঠানগুলোকে সক্রিয় করতে হবে। শেখ হাসিনা সরকার গত ১৫ বছরে সব ধরনের প্রতিষ্ঠানকে ধ্বংস করেছিল; বিচার বিভাগ, পুলিশ থেকে শুরু করে প্রতিরক্ষা বাহিনীতেও দুর্নীতি ঢুকেছিল। মব দিয়ে নয়, প্রতিষ্ঠান দিয়ে আইনশৃঙ্খলা নিয়ন্ত্রণ করা। মব ও তৌহিদি জনতার নামে কিছু লোক মানুষকে হেনস্তা করছে। আপাতদৃষ্টে অনেকে এটাকে ঠিক বলে মনে করছেন। কিন্তু দীর্ঘ মেয়াদে এর ফলাফল খুবই ভয়ংকর।</p><p>মাজারে হামলা থেকে শুরু করে যা যা হয়েছে, এটাকে ডিল করতে না পারাটা একটা বড় ব্যর্থতা। সরকার অনেক জায়গায় চেষ্টা করেছে, অনেক জায়গায় ব্যবস্থাও নিয়েছে। কিন্তু অ্যাকশন নেওয়া হলেও সাধারণ মানুষের মধ্যে এর প্রভাব পড়েনি। ছিনতাই, রাহাজানির ঘটনা ঘটছে। সাধারণ মানুষের মধ্যে ভয় ঢুকেছে, রাত করে বাড়ি ফেরা যাবে না। এই সব জায়গায় আরও কার্যকর ব্যবস্থা নেওয়া দরকার ছিল। এর মধ্যে অনেক ধরনের মামলা–বাণিজ্য দেখতে পাচ্ছি। এক মামলায় ২০০ থেকে ৩০০ আসামি করা হচ্ছে, যাঁদের সঙ্গে মামলার কোনো সম্পর্কই নেই। এই চর্চাটা গত সরকারের আমলে দেখেছিলাম। যে কাউকে মামলার মধ্যে ঢুকিয়ে দেওয়া হতো। এই সরকারে এই চর্চাটা কেন করবে?</p></span></div></body></html>"
        },
        {
            "title": "জন-আকাঙ্ক্ষাকে অগ্রাধিকার দিতে হবে | প্রথম আলো",
            "time": "2025-08-05T03:15:00",
            "imgUrl": "https://media.prothomalo.com/prothomalo-bangla%2F2020-10%2F1029114c-37fd-4c36-a816-595983984828%2Feditorial_5.png?rect=0%2C10%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ক্ষমতা টিকিয়ে রাখার জন্য বিচারবহির্ভূত হত্যা, নির্বিচার মারণাস্ত্র দিয়ে গুলি, গ্রেপ্তার, নির্যাতন, চিকিৎসা পেতে বাধা দেওয়ার মতো যেসব গুরুতর মানবাধিকার লঙ্ঘন করেছেন শেখ হাসিনা ও তাঁর সহযোগীরা, তার বিচারপ্রক্রিয়া ইতিমধ্যে শুরু হয়েছে। আমরা মনে করি, একটি ন্যায়বিচারই জুলাই অভ্যুত্থানের হতাহতদের প্রতি শ্রদ্ধা জানানোর সবচেয়ে বড় পথ।</p><p>চব্বিশের গণ-অভ্যুত্থান স্বতঃস্ফূর্ত হওয়ায় এটি ঘিরে যে জন-আকাঙ্ক্ষা তৈরি হয়েছে, তা ছিল যেমন ব্যাপক, আবার বহুমাত্রিকও। এক বছর পর এসে অনেক ক্ষেত্রেই সেই প্রত্যাশা ও প্রাপ্তির মধ্যে বিস্তর অমিল থাকাটা বেদনাদায়ক। বিশেষ করে, প্রথম দিকে অন্তর্ভুক্তিমূলক সমাজের কথা ব্যাপকভাবে আলোচিত হলেও সময় যত গড়িয়েছে, ততই নারী, ধর্মীয় ও জাতিগত সংখ্যালঘু এবং শ্রমজীবী নাগরিকেরা দৃশ্যপট থেকে বাদ পড়ে গেছেন, কোথাও কোথাও তাঁরা আক্রান্তও হয়েছেন, মব সন্ত্রাসের শিকার হয়েছেন। রাজনীতিতে উগ্রবাদী এবং দক্ষিণপন্থার উদ্বেগজনক উত্থান ও প্রভাব বেড়েছে। আইনশৃঙ্খলা পরিস্থিতি এক বছরেও স্বাভাবিক অবস্থায় না ফেরা এবং অপরাধ বেড়ে যাওয়াটাও মানুষের অস্বস্তির বড় কারণ।</p><p>আমরা মনে করি, গত এক বছরে জনমানসে যে বড় পরিবর্তন এসেছে, সেটাই এই অভ্যুত্থানের সবচেয়ে বড় অর্জন। বিগত বছরগুলোতে ডিজিটাল সিকিউরিটি বা সাইবার নিরাপত্তা আইনের মতো কঠোর আইনের কারণে মতপ্রকাশ ও সংবাদমাধ্যমের স্বাধীনতা ব্যাপকভাবে সংকুচিত হয়ে পড়েছিল এবং সব পর্যায়ে ভয়ের সংস্কৃতি জেঁকে বসেছিল। গত এক বছরে ডিজিটাল ও বাস্তব—দুই পরিসরেই তর্কবিতর্ক ও কথা বলার সুযোগ বেড়েছে। কিছু ক্ষেত্রে বাধা থাকলেও সমাজের গণতান্ত্রিক উত্তরণের জন্য এ চর্চা অত্যন্ত ইতিবাচক।</p></div></div></div></body></html>"
        },
        {
            "title": "ঘরে মশারি টানানোই আছে, মানুষ নেই শুয়ে আছে কুকুর | প্রথম আলো",
            "time": "2025-08-05T03:10:00",
            "imgUrl": "https://media.prothomalo.com/prothomalo-bangla%2F2025-08-04%2Fkd9e777j%2FRajshahiDH060120250804IMG-20250804-WA0040.jpg?rect=0%2C87%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঘটনাচক্রে বাঁধেই পাওয়া গেল বাবলুর স্ত্রী ডলি বেগমকে। তিনি তাঁদের শ্রমিকদের জন্য খাবার নিয়ে এসেছিলেন। সব কথা খোলাখুলিই বললেন ডলি বেগম। তিনি বলেন, ‘এরা আমাদের জমির সামনে বাড়ি করেছে। খুব অত্যাচার করে। জমির ফসল হতে দেয় না। কিছু বলাও যায় না। মদ খেতে নিষেধ করায় তারা আমার স্বামীকে মেরেছে। তখন আমার স্বামীও লোকজন নিয়ে এসেছিল, কিন্তু কাউকে মারেনি। তারা ভয়ে পালিয়ে গেছে।’ বাড়িঘর ভাঙল কে, জানতে চাইলে ডলি বলেন, ওরাই নিজেরা নিজেরাই বাড়িঘর ভেঙে গেছে।</p><p>পুলিশ এসেছিল কী বলে গেছে, জানতে চাইলে ডলি বেগম এবার ক্ষোভের সঙ্গে বললেন, ‘ঘটনার পর পুলিশ এসেছিল। বলে গেছে যে সাঁওতালরা তাঁদের বাড়িতে থাকবে। কেউ যেন কিছু না বলে। এতই যখন দরদ তাহলে এদের নিয়ে গিয়ে জমি কিনে বাড়ি করে দিক। আপনি এসেছেন, আপনিও নিয়ে যান। নিয়ে গিয়ে এদের বাড়ি করে দেন। এখানে কেন থাকতে হবে।’ এই জায়গা তো পাউবোর, এ কথা বললে ডলি বলেন, ‘সরকারি হলেও তো আমাদের জমির সামনে। আমরা তো খুব অত্যাচারের মধ্যে আছি।’</p></div></div></div></body></html>"
        },
        {
            "title": "ডিপোতে রপ্তানি পণ্যের চাপ, পড়ে আছে কনটেইনার | প্রথম আলো",
            "time": "2025-08-05T03:00:00",
            "imgUrl": "https://media.prothomalo.com/prothomalo%2Fimport%2Fmedia%2F2016%2F12%2F07%2F583a6a50f4670333e979078ef661d58f-14.jpg?rect=0%2C30%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জানতে চাইলে এশিয়ান–ডাফ গ্রুপের ব্যবস্থাপনা পরিচালক মোহাম্মদ আবদুস সালাম প্রথম আলোকে বলেন, যুক্তরাষ্ট্রে অক্টোবর থেকে অনেক রাজ্যে শীত শুরু হবে। শীতের পোশাক রপ্তানি করতে হলে আগস্টের প্রথম সপ্তাহের মধ্যে পাঠাতে হবে। এর সঙ্গে যুক্ত হয় যুক্তরাষ্ট্রের পাল্টা শুল্কের শঙ্কা। সব মিলিয়ে তাই যুক্তরাষ্ট্রের ক্রেতারা ১ আগস্টের আগে পণ্য রপ্তানির চাপ দিয়েছিলেন। মার্কিন ক্রেতাদের যাতে এসব চালানে পাল্টা শুল্ক দিতে না হয়, সে জন্য রপ্তানিকারকেরাও নির্ধারিত সময়ের আগে পণ্য ডিপোতে পাঠিয়ে দিয়েছিলেন।</p><p>এদিকে পণ্য রপ্তানির সঙ্গে যুক্ত ব্যক্তিরা বলছেন, নানা উপলক্ষকে কেন্দ্র করে চট্টগ্রাম বন্দরে পণ্য রপ্তানির বাড়তি চাপ তৈরি হতে পারে। এ সময় যাতে পণ্য রপ্তানি দ্রুত করা যায়, সে জন্য দ্রুত ব্যবস্থা নেওয়া দরকার। এতে যেমন সঠিক সময়ে ক্রেতার হাতে পণ্য পৌঁছানো যাবে, তেমনি বন্দরের সক্ষমতা নিয়ে সঠিক বার্তা পাবেন বিদেশি ক্রেতারা।</p></div></div></div></body></html>"
        },
        {
            "title": "চট্টগ্রাম-কক্সবাজার রেলপথ: হাতি বাঁচাতে ৪০ কোটির প্রকল্প, বসবে ৬ ক্যামেরা-সেন্সর | প্রথম আলো",
            "time": "2025-08-05T03:00:00",
            "imgUrl": "https://media.prothomalo.com/prothomalo-bangla%2F2025-08-04%2F55fp22xy%2FWhatsApp-Image-2025-08-04-at-10.57.53-PM.jpeg?rect=0%2C12%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পর্যটন শহর কক্সবাজারে ট্রেন নিয়ে যেতে সংরক্ষিত বনের ভেতরে নির্মিত হয়েছে রেলপথ। এমন জায়গায় রেললাইন তৈরি করা হয়েছে, যেটি ছিল এশিয়ান হাতির করিডর (চলচলের পথ)। এভাবে লাইন স্থাপনের কারণে হাতির চলাচলের পথে বাধা তৈরি হয়। যদিও হাতির চলাফেরা নির্বিঘ্ন করার জন্য রেললাইনের ওপর নির্মাণ করা হয় ওভারপাস ও আন্ডারপাস। এরপরও দুর্ঘটনা ঘটছে।</p><p>চলাচলের পথে মনুষ্য সৃষ্ট এমন বাধা উপেক্ষা করে ঠিকই বনে নিজের রাজ্যে ঘোরাঘুরি করে হাতির দল। কখনো কখনো রেললাইনের ওপর চলে আসে হাতি। এতে তৈরি হয় মৃত্যুর ঝুঁকি। ইতিমধ্যে ট্রেনের ধাক্কায় প্রাণ গেছে একটি হাতির বাচ্চার। অল্পের জন্য রক্ষা পায় আরেক হাতি।</p><p>রেললাইনে এসে বিপণ্নপ্রায় এশিয়ান হাতির যাতে কোনো ক্ষতি না হয়, সে জন্য ক্যামেরা বসানোর উদ্যোগ নিয়েছে রেলওয়ে। দেশের বাইরে থেকে আনা হচ্ছে এসব ক্যামেরা। মূলত এগুলো সেন্সর ক্যামেরা হিসেবে কাজ করবে। সংরক্ষিত বনাঞ্চলের ভেতরে হাতি চলাচলের যেসব পথ রয়েছে, সেখানে বসানো হবে ক্যামেরাগুলো।</p></div></div></div></body></html>"
        }
    ]
}