{
    "source": "প্রথম আলো",
    "articles": [
        {
            "title": "স্বরাষ্ট্র উপদেষ্টার পদত্যাগ দাবিতে শাহবাগ মোড়ে অবরোধ | প্রথম আলো",
            "time": "2025-12-15T07:24:33",
            "imgUrl": "https://media.prothomalo.com/prothomalo-bangla%2F2025-12-15%2F2vk94ogw%2FCapture.PNG?rect=0%2C22%2C981%2C515&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>স্বরাষ্ট্র উপদেষ্টার পদত্যাগ দাবিতে রাজধানীর শাহবাগ মোড় অবরোধ করেছে জাতীয় ছাত্রশক্তি। আজ সোমবার বেলা পৌনে একটার দিকে রাস্তায় অবস্থান নেন তারা। এতে সেখানে যান চলাচল বন্ধ হয়ে যায়।</p><p>ঢাকা-৮ আসনের সম্ভাব্য সংসদ সদস্য প্রার্থী ও ইনকিলাব মঞ্চের আহ্বায়ক শরিফ ওসমান বিন হাদিকে গুলি করে হত্যাচেষ্টার ঘটনায় জড়িতদের গ্রেপ্তারে ব্যর্থতা এবং সার্বিক আইন-শৃঙ্খলা পরিস্থিতির অবনতির প্রতিবাদে স্বরাষ্ট্র উপদেষ্টার পদত্যাগের দাবি তোলা হয়েছে।</p></div></div></div></body></html>"
        },
        {
            "title": "ইউনেস্কো-হামদান পুরস্কার, বিজয়ী পাবে ১ লাখ ডলার | প্রথম আলো",
            "time": "2025-12-15T07:21:49",
            "imgUrl": "https://media.prothomalo.com/prothomalo-bangla%2F2025-12-15%2F7h6652qe%2FScreenshot-2025-12-15-125643.png?rect=204%2C0%2C888%2C466&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইউনেস্কো-হামদান পুরস্কার ২০২৫–এর জন্য বাংলাদেশ থেকে আবেদনের সময়সীমা বৃদ্ধি করা হয়েছে। শিক্ষকদের পেশাগত উন্নয়ন ও শিক্ষাদানের গুণগত মানোন্নয়নে কার্যকর ভূমিকা রাখছে—এমন সরকারি বা বেসরকারি সংস্থা এ পুরস্কারের জন্য আবেদন করতে পারবে। এ পুরস্কারের আর্থিক মূল্য এক লাখ মার্কিন ডলার।</p><p>বাংলাদেশ ইউনেস্কো জাতীয় কমিশন (বিএনসিইউ)–এর এক চিঠিতে বলা হয়েছে, গত ৩১ অক্টোবর আবেদনের সময়সীমা শেষ হলেও আয়োজক কর্তৃপক্ষ এবার তা বর্ধিত করে ২০২৬ সালের ৩১ জানুয়ারি পর্যন্ত করেছে। তবে বাংলাদেশের আগ্রহী প্রতিষ্ঠানদের জন্য একটি অভ্যন্তরীণ সময়সীমা নির্ধারণ করা হয়েছে। প্রতিষ্ঠানগুলোকে তাদের আবেদনপত্রের হার্ড কপি ও সফট কপি ২০২৬ সালের ১০ জানুয়ারির মধ্যে বাংলাদেশ ইউনেস্কো জাতীয় কমিশনের কার্যালয়ে (শহীদ ক্যাপ্টেন মনসুর আলী সরণি, ১/ক, সেগুনবাগিচা, ঢাকা-১০০০) জমা দিতে হবে।<br></p></div></div></div></body></html>"
        },
        {
            "title": "হালুয়াঘাট সীমান্ত দিয়ে গুলিবর্ষণকারীর পালানোর বিষয়ে নিশ্চিত নয় বিজিবি | প্রথম আলো",
            "time": "2025-12-15T07:19:17",
            "imgUrl": "https://media.prothomalo.com/prothomalo-bangla%2F2025-12-15%2Fr45me2n9%2FMymensinghDH169420251215IMG-20251215-WA0019.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুলিশের আরেকটি দল হালুয়াঘাট এলাকায় অভিযান চালায়। হালুয়াঘাটে অপারেশনের বিষয়ে বিজিবি কর্তৃক সোর্স ও অন্যান্য বিষয়ে তথ্য দিয়ে পুলিশকে সহায়তা করেছে।<br>বিজিবি জানিয়েছে, ফিলিপ স্নালের বাড়ি ময়মনসিংহের হালুয়াঘাটের ভুটিয়াপাড়া এলাকায়। মানব পাচারে জড়িত চক্রগুলোর কাছ থেকে ফিলিপের সংশ্লিষ্টতা সম্পর্কে তথ্য পাওয়ায় তাঁর খোঁজ করা হচ্ছে।</p><p>সংবাদ সম্মেলনে বিজিবির সেক্টর কমান্ডার সরকার মো. মোস্তাফিজুর রহমান বলেন, হাদির ওপর গুলিবর্ষণকারী ময়মনসিংহ সীমান্ত ব্যবহার করে ভারতে পালিয়ে গেছে কি না, তা পুরোপুরি এখনো নিশ্চিত হওয়া যাচ্ছে না। যদি অভিযুক্ত ব্যক্তিরা সীমান্ত পার হয়ে থাকেন, তাহলে ফিলিপ স্নাল ভালো বলতে পারবেন। ফিলিপ স্নালকে আটক করা গেলে পুরো বিষয় নিশ্চিত হওয়া যাবে। কীভাবে যোগাযোগ করা হয়েছে, কত টাকা লেনদেন হয়েছে, ওপারে কাদের সঙ্গে যোগাযোগ করা হয়েছে, আদৌ পাচার হয়েছে কি না, তা জানা যাবে।</p></div></div></div></body></html>"
        },
        {
            "title": "অটোরিকশার ধাক্কায় বাঁ পায়ে আঘাত পেলেন এনসিপি নেতা হান্নান মাসউদ | প্রথম আলো",
            "time": "2025-12-15T07:10:10",
            "imgUrl": "https://media.prothomalo.com/prothomalo-bangla%2F2025-12-15%2Fyojmumeg%2Fd657f00b-8b43-4df6-bf79-4c34d36a5aef.jfif?rect=0%2C4%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঘটনার প্রত্যক্ষদর্শী ও হাতিয়া উপজেলা যুবশক্তির আহ্বায়ক মো. ইউসুফ রেজা প্রথম আলোকে বলেন, পেছন থেকে এসে অটোরিকশাটি হান্নান মাসউদের পায়ের ওপর দিয়ে চলে যায়। অটোরিকশার চালক কম বয়সী। বেখেয়ালে অটোরিকশা চালানোর কারণে এই দুর্ঘটনা ঘটেছে।</p><p>হাতিয়া থানার ভারপ্রাপ্ত কর্মকর্তা (ওসি) মোহাম্মদ সাইফুল আলম প্রথম আলোকে বলেন, ঘটনাটি বড় কিছু নয়। সড়কের পাশ দিয়ে হেঁটে যাওয়ার সময় চলন্ত একটি অটোরিকশার চাকা হান্নান মাসউদের বাঁ পায়ের পাতার ওপর দিয়ে চলে গেছে। এতে পায়ের পাতায় তিনি আঘাত পেয়েছেন।</p></div></div></div></body></html>"
        },
        {
            "title": "আজকের বিনিময় হার | প্রথম আলো",
            "time": "2025-12-15T07:06:11",
            "imgUrl": "https://media.prothomalo.com/prothomalo-bangla%2F2025-02-20%2F16psy1nv%2F466783f9-b718-48b1-a7ad-25708b30468f.jfif?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ দেশের মুদ্রাবাজারে যেসব মুদ্রার দাম বেড়েছে সেগুলো মধ্যে আছে ইউরো, পাউন্ড, ইউয়ান, অস্ট্রেলীয় ডলার ও সিঙ্গাপুরি ডলার। এ ছাড়া অপরিবর্তিত আছে ভারতীয় রুপি ও জাপানের ইয়েনের দাম।</p><p>কেন্দ্রীয় ব্যাংকের প্রকাশিত বৈদেশিক মুদ্রার দামের চেয়ে কিছুটা বেশি দামে খোলাবাজারে বিক্রি হয়। বৈদেশিক মুদ্রার বিনিময় হারের ওঠানামার সঙ্গে দেশের ব্যবসা-বাণিজ্যের খরচও ওঠানামা করে।</p></div></div></div></body></html>"
        },
        {
            "title": "ন্যাটোয় যোগ দেওয়ার আশা ছাড়তে প্রস্তুত ইউক্রেন: জেলেনস্কি | প্রথম আলো",
            "time": "2025-12-15T07:04:15",
            "imgUrl": "https://media.prothomalo.com/prothomalo-bangla%2F2025-12-15%2Fssfhez3o%2FZelenskiy.jpg?rect=0%2C0%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জেলেনস্কি একটি হোয়াটসঅ্যাপ চ্যাটে সাংবাদিকদের প্রশ্নের জবাবে বলেন, শুরু থেকেই ইউক্রেনের ইচ্ছা ছিল ন্যাটোতে যোগ দেওয়ার। এটিই প্রকৃত নিরাপত্তার নিশ্চয়তা। তবে যুক্তরাষ্ট্র ও ইউরোপের কিছু অংশীদার এটিকে সমর্থন করেনি।</p><p>ইউক্রেন যদি ন্যাটোর সদস্যপদ না পায়, তাহলে যুক্তরাষ্ট্র, কানাডা, জাপান ও অন্যান্য দেশকে পৃথকভাবে ইউক্রেনের নিরাপত্তার নিশ্চয়তা দিতে হবে। এই নিশ্চয়তাই ভবিষ্যতে রাশিয়ার যেকোনো ধরনের হামলা ঠেকাতে সহায়তা করবে।</p><p>এই প্রস্তাবকে জেলেনস্কি ইউক্রেনের পক্ষ থেকে একটি ‘আপস’ হিসেবে উল্লেখ করেছেন। তিনি জোর দিয়ে বলেন, এসব নিরাপত্তার নিশ্চয়তা অবশ্যই আইনি বাধ্যবাধকতাসম্পন্ন হতে হবে।</p><p>জেলেনস্কির এই ইঙ্গিত ইউক্রেনের জন্য একটি বড় নীতিগত পরিবর্তন হতে যাচ্ছে। দীর্ঘদিন ধরেই দেশটি ন্যাটোর সদস্যপদ পাওয়ার চেষ্টা চালিয়ে আসছিল। তবে মস্কো ন্যাটোর সম্প্রসারণকে নিজেদের নিরাপত্তার জন্য হুমকি বলে মনে করে।</p></div></div></div></body></html>"
        },
        {
            "title": "সুপ্রিম কোর্টের এজলাসে আজ থেকে প্রবেশ সীমিত | প্রথম আলো",
            "time": "2025-12-15T06:56:02",
            "imgUrl": "https://media.prothomalo.com/prothomalo-bangla%2F2025-12-15%2Fyotbo5fi%2FSupreme-Court.webp?rect=0%2C28%2C750%2C394&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিজ্ঞপ্তিতে বলা হয়, সাম্প্রতিক সময়ে লক্ষ করা গেছে, আদালতে আগত কিছু বিচারপ্রার্থী, মামলাসংশ্লিষ্ট ব্যক্তি ও অপ্রত্যাশিত ব্যক্তি সুপ্রিম কোর্টের এজলাসে প্রবেশ করছেন। এতে আদালতের নিরাপত্তা, শান্তিপূর্ণ পরিবেশ ও বিচারকাজ পরিচালনায় প্রতিবন্ধকতা সৃষ্টি হচ্ছে। বিচারপতি, আইনজীবী ও কর্মকর্তা-কর্মচারীদের নিরাপত্তা বিঘ্নিত হচ্ছে।</p><p>এ কারণে নিরাপত্তার স্বার্থে সুপ্রিম কোর্টের উভয় বিভাগের কোর্ট রুমে আইনজীবী ছাড়া বিচারপ্রার্থী বা অন্য কোনো ব্যক্তির প্রবেশাধিকার সীমিত ও নিয়ন্ত্রিত থাকবে বলে বিজ্ঞপ্তিতে উল্লেখ করা হয়।</p><p>বিজ্ঞপ্তিতে বলা হয়, এ ছাড়া সুপ্রিম কোর্ট প্রাঙ্গণে যেকোনো ধরনের সমাবেশ, মিছিল, বৈধ বা অবৈধ সব ধরনের অস্ত্র, মারণাস্ত্র, বিস্ফোরক ও মাদকদ্রব্য বহন সম্পূর্ণ নিষিদ্ধ করা হয়েছে।</p></div></div></div></body></html>"
        },
        {
            "title": "বাংলাদেশ ইনস্টিটিউট অব ম্যানেজমেন্টে ১৮০ দিনের ইন্টার্নশিপ, মাসিক ভাতা ১০,০০০ | প্রথম আলো",
            "time": "2025-12-15T06:44:34",
            "imgUrl": "https://media.prothomalo.com/prothomalo-bangla%2F2022-08%2F5f1a80f4-625c-42fd-b10f-238fa6bdf24d%2F539A6686.jpg?rect=0%2C0%2C5760%2C3024&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইন্টার্নশিপ প্রোগ্রামে অংশগ্রহণের জন্য আবেদন আহ্বান করেছে বাংলাদেশ ইনস্টিটিউট অব ম্যানেজমেন্ট (বিআইএম)। জনপ্রশাসন মন্ত্রণালয় প্রণীত ইন্টার্নশিপ নীতিমালার আলোকে পরিচালিত এ কর্মসূচিতে অংশ নিতে আগ্রহী যোগ্য প্রার্থীরা বিআইএমের দাপ্তরিক <a target=\"_blank\" href=\"https://bim.gov.bd/sites/default/files/files/bim.portal.gov.bd/notices/abb2e02c_ddbb_46a0_bb3e_2d688e20f7d8/2025-12-09-04-41-2b4c36d8fefb18705d023c54c33ab4c0.pdf\" rel=\"nofollow\">ওয়েবসাইটে</a> উল্লিখিত শর্তাবলি অনুসরণ করে আবেদন করতে পারবেন।</p><p>ইনস্টিটিউট অব ম্যানেজমেন্ট (বিআইএম) ১৯৬১ সাল থেকে বাংলাদেশে ব্যবস্থাপনাগত ও প্রাতিষ্ঠানিক উন্নয়নের জন্য শিক্ষা, প্রশিক্ষণ, গবেষণা ও পরামর্শসেবা কার্যক্রম পরিচালনা করে আসছে। পেশাগত উৎকর্ষসাধনে আগামী প্রজন্মকে উদ্বুদ্ধ করার জন্য বিআইএমের বিভিন্ন কার্যক্রমে অংশগ্রহণের মাধ্যমে দক্ষতা অর্জনের সুযোগ হিসেবে বিআইএম ইন্টার্নশিপ প্রোগ্রাম শুরু থেকে যাচ্ছে। ওই প্রোগ্রামে ইন্টার্নকে পূর্ণকালীন কর্মের অরিয়েন্টেশন ও অভিজ্ঞতা প্রদান করা হবে। জনপ্রশাসন মন্ত্রণালয় প্রণীত ইন্টার্নশিপ নীতিমালা, ২০২৩-এর আলোকে, এই প্রোগ্রামের জন্য ছয় মাস মেয়াদি ইন্টার্নশিপ প্রোগ্রামে অংশগ্রহণে আগ্রহী প্রার্থীদের কাছ থেকে দরখাস্ত আহ্বান করা যাচ্ছে। </p></div></div></div></body></html>"
        },
        {
            "title": "অস্ট্রেলিয়ার সৈকতে বন্দুক হামলার সময় পাশে রেস্তোরাঁয় ছিলেন মাইকেল ভন, শোনালেন ‘ভয়াবহ’ অভিজ্ঞতা | প্রথম আলো",
            "time": "2025-12-15T06:42:51",
            "imgUrl": "https://media.prothomalo.com/prothomalo-bangla%2F2025-12-15%2Flgueyvaz%2FWe-move-on-from-Perth-to-Brisbane-now-.-2-days-wasn%E2%80%99t-quite-long-enough-.-let%E2%80%99s-hope-Brisbane-.jpg?rect=0%2C0%2C993%2C521&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভন তাঁর অভিজ্ঞতা সামাজিক যোগাযোগমাধ্যমেও পোস্ট করে সবাইকে জানিয়েছেন। ব্যক্তিগত এক্স অ্যাকাউন্টে ভন লিখেছেন, ‘বন্ডাইতে একটি রেস্তোরাঁয় আটকে থাকা ভীষণ ভয়ঙ্কর ছিল…এখন নিরাপদে ঘরে পৌঁছেছি। জরুরি সেবায় যাঁরা নিয়োজিত ছিলেন এবং যে ব্যক্তি সন্ত্রাসীকে বাধা দিয়েছেন, তাঁদের প্রতি অসীম কৃতজ্ঞতা। যাঁরা আক্রান্ত হয়েছেন, তাঁদের কথা ভাবছি...।’</p><p>হামলার ঘটনা নিয়ে বিবৃতি দিয়েছে ইংল্যান্ড ক্রিকেট দলও। বিবৃতিতে বলা হয়েছে, ‘ইংল্যান্ড ক্রিকেট দলের সবাই গতকাল সন্ধ্যায় বন্ডাই বিচে ঘটে যাওয়া ভয়াবহ ঘটনার কারণে গভীরভাবে মর্মাহত। ক্ষতিগ্রস্ত লোকজন, তাঁদের পরিবার ও বন্ধুদের জন্য সমবেদনা।’</p></div></div></div></body></html>"
        },
        {
            "title": "শেখ হাসিনার আমৃত্যু কারাদণ্ডের সাজা বাড়াতে আপিল করবে প্রসিকিউশন | প্রথম আলো",
            "time": "2025-12-15T06:35:18",
            "imgUrl": "https://media.prothomalo.com/prothomalo-bangla%2F2025-11-27%2Fys29njz7%2Fsheikhhasina_cartoon.jpg?rect=0%2C0%2C771%2C405&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গাজী মোনাওয়ার হুসাইন তামীম লিখেছেন, শেখ হাসিনা আমৃত্যু কারাদণ্ডের বিরুদ্ধে মৃত্যুদণ্ড চেয়ে আজ প্রসিকিউশন আপিল বিভাগে আপিল দায়ের করবে।</p><p>জুলাই গণ-অভ্যুত্থানের সময় সংঘটিত মানবতাবিরোধী অপরাধের একটি মামলায় গত ১৭ নভেম্বর রায় ঘোষণা করেন আন্তর্জাতিক অপরাধ ট্রাইব্যুনাল-১। এই মামলায় শেখ হাসিনাকে দুটি সাজা দেওয়া হয়—একটি মৃত্যুদণ্ড, অপরটি আমৃত্যু কারাদণ্ড। এখন এই আমৃত্যু কারাদণ্ডের জায়গায় শেখ হাসিনার মৃত্যুদণ্ড চেয়ে আপিল করবে প্রসিকিউশন।</p></div></div></div></body></html>"
        },
        {
            "title": "১২ মাসে আকিজ রিসোর্স নতুন ৪ ব্যবসায় | প্রথম আলো",
            "time": "2025-12-15T06:33:53",
            "imgUrl": "https://media.prothomalo.com/prothomalo-bangla%2F2025-12-15%2Fszzqdum6%2FAKIJ_Agro.png?rect=0%2C0%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-page-hero RJoJJ\"><p class=\"cdKYX\"><figcaption class=\"story-element-image-caption custom-gallery-image\">আকিজ এগ্রো ফিড লিমিটেড এর ফ্যাক্টরি বাঘবাড়ি, বন্দর, নারায়ণগঞ্জে অবস্থিত।</figcaption></p></div></div></body></html>"
        },
        {
            "title": "এমবিবিএস-বিডিএসের ফল পুনর্নিরীক্ষণ শুরু, আবেদন যেভাবে | প্রথম আলো",
            "time": "2025-12-15T06:18:06",
            "imgUrl": "https://media.prothomalo.com/prothomalo-bangla%2F2025-12-14%2F3s6rsu1u%2FScreenshot-2025-12-14-171629.png?rect=0%2C32%2C421%2C221&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এদিকে এ বছর মেডিকেল ও ডেন্টালে ভর্তি পরীক্ষায় ৮১ হাজার ৬৪২ জন পাস করেছেন। পাসের হার ৬৬ দশমিক ৫৭। ফলাফলে দেখা যাচ্ছে ছাত্রদের চেয়ে ছাত্রীরা বেশি পাস করেছেন।</p><p>এ বছর ভর্তি পরীক্ষায় সবচেয়ে বেশি নম্বর পেয়েছেন জাহাঙ্গীর আলম (শান্ত)। তিনি ১০০ নম্বরের মধ্যে পেয়েছেন ৯১ দশমিক ২৫ নম্বর। তাঁর রোল নম্বর ২৪১৩৬৭১। তিনি রাজধানীর শহীদ সোহরাওয়ার্দী মেডিকেল কলেজ কেন্দ্রে ভর্তি পরীক্ষা দিয়েছিলেন।গত ১২ ডিসেম্বর ভর্তি পরীক্ষা অনুষ্ঠিত হয়।</p><p>২০২৫–২৬ শিক্ষাবর্ষে সরকারি মেডিকেলে আসনসংখ্যা ৫ হাজার ১০০ ও সরকারি ডেন্টালে আসনসংখ্যা ৫৪৫। অন্যদিকে বেসরকারি মেডিকেলে আসনসংখ্যা ৬ হাজার ১ ও বেসরকারি ডেন্টালে আসনসংখ্যা ১ হাজার ৩৬০।</p><p>সরকারি ও বেসরকারি মেডিকেল ও ডেন্টালে আসন মোট ১৩ হাজার ৬টি। ভর্তির জন্য আবেদন করেছিলেন ১ লাখ ২২ হাজার ৬৩২ জন। ভর্তি পরীক্ষায় অংশ নিয়েছিলেন ১ লাখ ২০ হাজার ৪৪০ জন। ২ জন পরীক্ষাকেন্দ্র থেকে বহিষ্কৃত হয়েছিলেন। ১০০ নম্বরের পরীক্ষায় পাস নম্বর ছিল ৪০। পাস করেছেন ৮১ হাজার ৬৪২ জন, শতকরায় যা ৬৬ দশমিক ৫৭ শতাংশ। উত্তীর্ণদের মধ্যে ছাত্রী  ৫০ হাজার ৫১৪ জন। ছাত্র ৩১ হাজার ১২৮ জন।</p><p>বিএমডিসি জানিয়েছে, ভর্তি পরীক্ষায় প্রাপ্ত নম্বর এবং এসএসসি/সমমান ও এইচএসসি/ সমমান পরীক্ষায় প্রাপ্ত জিপিএ থেকে প্রাপ্ত নম্বর যোগ করে অর্জিত স্কোরের ভিত্তিতে মেধার পছন্দক্রম অনুযায়ী ৫ হাজার ৬৪৫ প্রার্থীকে প্রাথমিকভাবে নির্বাচিত করা হয়েছে। তাঁরা সরকারি মেডিকেল ও ডেন্টাল কলেজে ভর্তি হতে পারবেন।</p></div></div></div></body></html>"
        },
        {
            "title": "ভালোবাসার ইমোজি আর নীল সমুদ্র-মালদ্বীপে মিমের ১০ ছবি | প্রথম আলো",
            "time": "2025-12-15T06:15:00",
            "imgUrl": "https://media.prothomalo.com/prothomalo-bangla%2F2025-12-15%2Fj9psq6q4%2F59891969914425805705608647671835480984457086n.jpg?rect=0%2C0%2C1536%2C806&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">কাজী আসাদ জানান, মিমকে পর্দায় গ্ল্যামারাসভাবেই দেখে অভ্যস্ত দর্শকেরা; কিন্তু এবার তিনি অভিনেত্রীকে ভিন্নভাবে উপস্থাপন করতে চান। অভিনেত্রীর ফেসবুক থেকে</figcaption></p></div></div></body></html>"
        },
        {
            "title": "চিলির প্রেসিডেন্ট নির্বাচনে কট্টর ডানপন্থী কাস্ত জয়ী | প্রথম আলো",
            "time": "2025-12-15T06:05:11",
            "imgUrl": "https://media.prothomalo.com/prothomalo-bangla%2F2025-12-15%2Fornqils6%2FChili.jpg?rect=0%2C0%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এর আগে ২০২১ সালের নির্বাচনে কাস্ত বিদায়ী প্রেসিডেন্ট গ্যাব্রিয়েল বোরিচের কাছে পরাজিত হয়েছিলেন। সাবেক ছাত্রনেতা বোরিচ চিলির ইতিহাসে সবচেয়ে কম বয়সী প্রেসিডেন্ট হয়েছিলেন। তবে তাঁর চার বছরের মেয়াদের শেষ দিকে তাঁর জনপ্রিয়তা প্রায় ৩০ শতাংশে নেমে আসে। পাশাপাশি চিলির আইন অনুযায়ী, তিনি দ্বিতীয় মেয়াদে প্রেসিডেন্ট পদে প্রার্থী হওয়ার যোগ্যও ছিলেন না।</p><p>জনমত জরিপে ভোটাররা সাম্প্রতিক সময়ে চিলির অর্থনীতিতে মন্দা এবং অপরাধ ও অভিবাসনের হার বেড়ে যাওয়া নিয়ে হতাশা প্রকাশ করেছেন।</p><p>কাস্ত পরিবর্তনের প্রতিশ্রুতি নিয়ে নির্বাচনী প্রচার চালিয়েছেন। ভোটারদের উদ্বেগ দূর করতে তিনি অপরাধ ও অভিবাসনের বিরুদ্ধে কঠোর ব্যবস্থা নেওয়ার অঙ্গীকার করেছেন। এমনকি গণহারে অভিবাসীদের বিতাড়িত করারও প্রতিশ্রুতি দিয়েছেন তিনি—যেমনটা যুক্তরাষ্ট্রের প্রেসিডেন্ট ডোনাল্ড ট্রাম্প করেছেন।</p><p>কাস্ত সামাজিক ও স্বাস্থ্য–সংক্রান্ত বিভিন্ন বিষয়েও কট্টর ডানপন্থী অবস্থান নিয়েছেন। এর মধ্যে আছে গর্ভপাতবিরোধী নীতি। তিনি ধর্ষণের ক্ষেত্রেও গর্ভপাতের বিরোধী।</p></div></div></div></body></html>"
        },
        {
            "title": "কমোডের ঢাকনা তুলে রাখা উচিত নাকি নামিয়ে | প্রথম আলো",
            "time": "2025-12-15T06:00:00",
            "imgUrl": "https://media.prothomalo.com/prothomalo-bangla%2F2025-12-14%2Fhmqvyaj9%2Fpexels-photo-3620234.jpg?rect=0%2C1129%2C7952%2C4175&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ব্যবহারের পর টয়লেট ফ্লাশ করলেই ভেতরে পানির প্রচণ্ড চাপ ও ধাক্কা লাগে। সেই ধাক্কার কারণে নোংরা পানির ক্ষুদ্র কণা হাওয়ায় ভেসে যায়। বিজ্ঞানীরা এই প্রক্রিয়াকে বলেন ‘ফ্লাশিং প্লুম’।</p><p>কমোডের ঢাকনা খোলা রেখে ফ্লাশ করলে এসব কণা টয়লেট থেকে ছয় ফুট পর্যন্ত দূরে যেতে পারে। এসব অদৃশ্য কণা কিন্তু শুধু মেঝেতে গিয়েই পড়ে না, টয়লেটের সিংক, তাক, এমনকি টুথব্রাশের ওপরেও ছড়িয়ে পড়ে।</p><p>এ জন্য অনেকেই ফ্লাশ করার আগে ঢাকনা নামিয়ে দেন। তাঁরা মনে করেন, ঢাকনাই সব জীবাণু আটকে দেবে। কিন্তু গবেষণায় দেখা গেছে, ধারণাটি পুরোপুরি ঠিক নয়। কারণ, ঢাকনা নামানো থাকলেও জীবাণুর খুব ছোট কণাগুলো ঢাকনার ফাঁকফোকর দিয়ে ঠিকই বেরিয়ে আসে।</p></div></div></div></body></html>"
        },
        {
            "title": "বাংলাদেশের সাহিত্য-সংস্কৃতি: প্রেক্ষাপট প্রবণতা ও বৈশিষ্ট্য | প্রথম আলো",
            "time": "2025-12-15T05:59:45",
            "imgUrl": "https://media.prothomalo.com/prothomalo-bangla%2F2025-12-15%2Femj95lg2%2FWhatsApp-Image-2025-12-15-at-10.52.27.jpeg?rect=0%2C107%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p>চর্যাগীতির ভাষাকে যদি আদি বাংলা হিসেবে গণ্য করা যায় তাহলে বলা চলে, বৌদ্ধ সিদ্ধাচার্যদের দোঁহা রচনার মধ্য দিয়ে বাংলা সাহিত্যের যাত্রা শুরু। ভাষাতত্ত্বের মতে, ‘চর্যার ভাষার সঙ্গে মৈথিলী, ওড়িয়া ও অসমীয়া ভাষার কিছু সম্পর্ক আছে।’ চর্যাপদের রচনাকাল অষ্টম শতক থেকে শুরু, যদিও এ সম্পর্কে ভিন্নমত রয়েছে। কাল বিচারে তাই আদি বাংলা কাব্যগীতি ইংরেজি, ফরাসি বা জার্মান আদি কাব্য থেকে পিছিয়ে নেই। চর্যাগীতির চরিত্র বিচারে এটুকু বলাই যথেষ্ট যে চর্যার ভাষা যেমন লৌকিক, তেমনি তাতে রয়েছে বাঙালি জনজীবনের প্রতিফলন, এর অন্তর্নিহিত মানবিক আবেদনও অনস্বীকার্য। আর চর্যাগীতির রচয়িতাদের অধিকাংশই যে ছিলেন নিম্নবর্গীয় শ্রেণির অন্তর্গত, এ তথ্যের তাৎপর্য গুরুত্বপূর্ণ।</p><p>চর্যাগীতির উর্বরকাল পেরিয়ে মধ্যযুগের মঙ্গলকাব্য ও পদাবলি সাহিত্যে লৌকিক চেতনার পাশাপাশি মানবিক চেতনার প্রকাশও সত্য। পরবর্তী পর্যায়ে ধর্মীয় কাহিনি, পুরাণকথা এবং অনুরূপ কাহিনি কাব্যে সমন্বয়ের মানসিকতা স্পষ্ট, যেমন স্পষ্ট লৌকিক ধর্মবিযুক্ত প্রেমকাহিনিতে মানবিক চেতনার আভাস। এ যুগের সাহিত্য প্রচেষ্টা হিন্দু-মুসলমান কবিদের অবদানে সমৃদ্ধ। বাংলার বাউলসাধনা পূর্বোক্ত মরমিয়া, সহজিয়া ধারার পরিমুক্ত রূপ, যা সামাজিক ধর্মসাম্প্রদায়িক ভেদাভেদের ঊর্ধ্বে মনের মানুষ খুঁজে ফেরার আকুতি নিয়ে গানের তানে সুরে-স্বরে পরিস্ফুট। তাদের মিলন সাধনা যেমন পরমের সঙ্গে তেমনি মানুষে-মানুষে।</p><p>উনিশ শতকে পাশ্চাত্য আধুনিকতায় উদ্বুদ্ধ ধর্মসামাজিক নবজাগরণের মধ্যেই বাংলা সাহিত্য-সংস্কৃতির চর্চায় ঐতিহাসিক-রাজনৈতিক কারণে ধর্মীয় পুনরুজ্জীবনবাদী চেতনার পাশাপাশি মানবিক চেতনার ধারাও প্রকাশ পায়, যদিও প্রথমটি ছিল অধিকতর শক্তিমান। সাহিত্য-সংস্কৃতিতে তখন একই সঙ্গে বিভাজিত সম্প্রদায়-চেতনার প্রতিফলন ঘটে। বিশ শতকের প্রথম দিকে সাহিত্যে আধুনিকতার চরিত্রবদল সত্ত্বেও ওই বিভাজন-চেতনা মুছে যায়নি। তবু পূর্বোক্ত ধারাবাহিকতায় সমন্বয়বাদী মানসিকতা সমাজের একাংশে রাজনীতি-সংস্কৃতির চর্চায় প্রকাশ পেয়েছে।</p><p>তা না হলে প্রথম বঙ্গবিভাগ (১৬ অক্টোবর, ১৯০৫) পূর্ববঙ্গীয় মুসলমান উচ্চ ও মধ্য শ্রেণির আর্থসামাজিক স্বার্থের অনুকূল হওয়া সত্ত্বেও মুসলমান সমাজের কিছুসংখ্যক বিশিষ্ট রাজনৈতিক-সাংস্কৃতিক ব্যক্তিত্ব আবদুল হালিম গজনভি, ব্যারিস্টার আবদুর রসুল, আবুল হুসেন, লিয়াকত হোসেন, আবুল কাসেম, দেদার বকস, দীন মহম্মদ, ডা. গফুর ইসমাইল, মহম্মদ ইউসুফ বা মনিরুজ্জামান ইসলামাবাদী প্রমুখ বঙ্গবিভাগ রোধের প্রতিবাদে অংশ নেবেন কেন? হয়তো জাতিসত্তার বিভাজন তাঁরা চাননি।</p><p>এ বিষয়ে বিশদ আলোচনায় না গিয়েই বলা যায়, বঙ্গবিভাগের শাসনতান্ত্রিক ঘোষণার আগেই ১৯০৪ সালের ১৮ মার্চ কলকাতায় অনুষ্ঠিত প্রতিবাদী জনসভায় গৃহীত বঙ্গবিভাগ রোধের যে প্রস্তাব সরকারি দরবারে পাঠানো হয়, তাতে মুসলমান স্বাক্ষরদাতাদের মধ্যে নবাব সৈয়দ আমীর হোসেন, নবাব সৈয়দ আবদুস সোবহান, খান বাহাদুর, মোহাম্মদ ইউসুফ, মাওলানা শামসুল হুদা প্রমুখ উল্লেখযোগ্য।</p></div></div></body></html>"
        }
    ]
}