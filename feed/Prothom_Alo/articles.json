{
    "source": "প্রথম আলো",
    "articles": [
        {
            "title": "সিডনিতেও জিতে অ্যাশেজে মধুর সমাপ্তি অস্ট্রেলিয়ার | প্রথম আলো",
            "time": "2026-01-08T03:31:20",
            "imgUrl": "https://media.prothomalo.com/prothomalo-bangla%2F2026-01-08%2Fwjm8nkn5%2F823788-01-02.jpg?rect=0%2C0%2C5500%2C2888&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পাঁচে নামা খাজাও ৬ রান করে টাংয়ের বলে বোল্ড হওয়ার পর আবেগ নিয়ন্ত্রণের পরীক্ষা দিতে হয় সিডনির দর্শকদের। খাজা ড্রেসিংরুমে ফেরার সময় তুমুল করতালিতে ফেটে পড়ে সিডনির গ্যালারি। মাঠের মাঝে থাকতেই সবুজ ঘাসে একবার সিজদা করেন খাজা। উঠে দাঁড়িয়ে তাঁকে সম্মান দেখান দর্শক। এর আগে ব্যাটিংয়ে নামার সময় তাঁকে গার্ড অব অনার দিয়েছে ইংল্যান্ড দল।</p><p>খাজা আউট হওয়ার (২২.১) পরের ওভারেই (২৩.১) অস্ট্রেলিয়াকে ধাক্কা দেন মারনাস লাবুশেন। স্লিপে ‘জীবন’ পেয়ে কোথায় শেষ পর্যন্ত থেকে অস্ট্রেলিয়াকে জেতাবেন, তা না লাবুশেন (৩৭) রান আউট হন! এরপর অবশ্য অস্ট্রেলিয়ার বিপদ আর বাড়তে দেননি ক্যারি ও গ্রিন। ষষ্ঠ উইকেটে ৪০ রানের অবিচ্ছিন্ন জুটি গড়ে ৩১.১ ওভারে অস্ট্রেলিয়াকে জয় এনে দেন দুজন। চোটের কারণে অস্ট্রেলিয়ার দ্বিতীয় ইনিংসে বোলিং করেননি ইংল্যান্ড অধিনায়ক বেন স্টোকস।</p><p>সিডনিতে আজ দর্শক হয়েছিল ২৬ হাজারের কাছাকাছি (২৫,৮৪৭)। এবারের অ্যাশেজে মোট দর্শকসংখ্যা ৮,৫৯,৫৮০ জন। অস্ট্রেলিয়ায় অনুষ্ঠিত টেস্ট সিরিজে এটি তৃতীয় সর্বোচ্চ পরিমাণ দর্শকের নজির।</p><p>বিস্তারিত আসছে...।</p></div></div></div></body></html>"
        },
        {
            "title": "মাটির চুলায় কী রান্না করছেন জয়া | প্রথম আলো",
            "time": "2026-01-08T03:30:00",
            "imgUrl": "https://media.prothomalo.com/prothomalo-bangla%2F2026-01-07%2Fzdwo4gs0%2F1767693909.BeFunky-collage-21.jpg?rect=0%2C0%2C806%2C423&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রান্নার ফাঁকেই জয়া জানালেন, বাড়ির সব জায়গার মধ্যে রান্নাঘরটাই তাঁর সবচেয়ে আরামের জায়গা। তীব্র শীতে চুলার পাশে বসে দুধ চা খেতে খেতেই শোনা যায় তাঁর কণ্ঠে স্বস্তির ছোঁয়া। ভিডিওতে আরও জানা যায়, দুপুরে গরুর মাংস রান্না করার পরিকল্পনাও রয়েছে তাঁর। এ মুহূর্তে অভিনেত্রী নিজের বাগানবাড়িতে নিজের মতো করে ঘরোয়া জীবন উপভোগ করছেন। দৈনন্দিন খাওয়াদাওয়া, রান্নাবান্না আর পোষ্যদের সঙ্গে কাটানো মুহূর্তগুলো তিনি তুলে ধরেছেন ভক্তদের সামনে, যা মুহূর্তেই প্রশংসা কুড়িয়েছে।</p></div></div></div></body></html>"
        },
        {
            "title": "বিএনপির ১০ প্রার্থীই ব্যবসায়ী, বছরে ৫৯ কোটি আয় করে শীর্ষে জাকারিয়া | প্রথম আলো",
            "time": "2026-01-08T03:30:00",
            "imgUrl": "https://media.prothomalo.com/prothomalo-bangla%2F2026-01-07%2Fq8b560a5%2FCUMILLA1.png?rect=0%2C43%2C613%2C322&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>কুমিল্লার ১১টি আসনে বিএনপির প্রার্থী যাঁরা</strong></p><p>কুমিল্লা-১ আসনে দলটির স্থায়ী কমিটির সদস্য খন্দকার মোশাররফ হোসেন, কুমিল্লা-২ আসনে মো. সেলিম ভূঁইয়া, কুমিল্লা-৩ আসনে বিএনপির ভাইস চেয়ারম্যান কাজী শাহ মোফাজ্জল হোসাইন কায়কোবাদ, কুমিল্লা-৪ আসনে বিএনপির কেন্দ্রীয় কমিটির সদস্য মঞ্জুরুল আহসান মুন্সী, কুমিল্লা-৫ আসনে ব্রাহ্মণপাড়া উপজেলা বিএনপির সভাপতি মো. জসীম উদ্দিন, কুমিল্লা-৬ আসনে চেয়ারপারসনের উপদেষ্টা মনিরুল হক চৌধুরী, কুমিল্লা-৭ আসনে রেদোয়ান আহমেদ, কুমিল্লা-৮ আসনে জাকারিয়া তাহের (সুমন), কুমিল্লা-৯ আসনে বিএনপির শিল্পবিষয়ক সম্পাদক মো. আবুল কালাম, কুমিল্লা-১০ আসনে দক্ষিণ জেলা বিএনপির সাবেক উপদেষ্টা আবদুল গফুর ভূঁইয়া এবং কুমিল্লা-১১ আসনে চৌদ্দগ্রাম উপজেলা বিএনপির সভাপতি মো. কামরুল হুদা দলীয় প্রার্থী। এরই মধ্যে যাচাই-বাছাইয়ে বিএনপির সব প্রার্থীর মনোনয়ন বৈধ ঘোষণা করেছেন রিটার্নিং কর্মকর্তা।</p></div></div></div></body></html>"
        },
        {
            "title": "নারায়ণগঞ্জে ফাঁদে ফেলে ছিনতাইয়ের চেষ্টা, পরে পিটুনিতে আহত ৩ | প্রথম আলো",
            "time": "2026-01-08T03:29:06",
            "imgUrl": "https://media.prothomalo.com/prothomalo-bangla%2F2023-11%2F83e96984-d408-4893-b8ff-432f95c9c8b2%2F78b76439_59f6_4b25_8e0b_5a47c14b13a3.jpg?rect=0%2C13%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ বিষয়ে বন্দর থানার ভারপ্রাপ্ত কর্মকর্তা (ওসি) গোলাম মোক্তার আশরাফ উদ্দিন প্রথম আলোকে বলেন, প্রতারক চক্র চাকরির প্রলোভন দেখিয়ে এক ব্যক্তিকে নিয়ে এসেছিল। ভুক্তভোগী চিৎকার দিলে স্থানীয় লোকজন তিনজনকে পিটুনি দেন। পুলিশ খবর পেয়ে গুরুতর আহত অবস্থায় তাঁদের উদ্ধার করে চিকিৎসার জন্য ঢাকা মেডিকেল কলেজে পাঠায়।</p><p>ওসি গোলাম মোক্তার আশরাফ উদ্দিন আরও বলেন, ‘আহত ব্যক্তিদের পরিচয় শনাক্তের চেষ্টা চলছে। এ ঘটনায় ভুক্তভোগী ইব্রাহিম খলিল‌কে জিজ্ঞাসাবাদ করা হচ্ছে।’</p></div></div></div></body></html>"
        },
        {
            "title": "ভেনেজুয়েলার তেলের বিক্রি ‘অনির্দিষ্টকালের’ জন্য নিয়ন্ত্রণের ঘোষণা যুক্তরাষ্ট্রের | প্রথম আলো",
            "time": "2026-01-08T03:22:46",
            "imgUrl": "https://media.prothomalo.com/prothomalo-bangla%2F2026-01-05%2Fkdrogsem%2Foil-companies.jpg?rect=0%2C49%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভেনেজুয়েলার জ্বালানি তেলের বিক্রি ‘অনির্দিষ্টকালের’ জন্য নিজেদের নিয়ন্ত্রণে রাখার ঘোষণা দিয়েছে যুক্তরাষ্ট্র। গতকাল বুধবার মার্কিন জ্বালানিবিষয়ক মন্ত্রী ক্রিস রাইট এ ঘোষণা দেন।</p><p>এ ঘোষণার এক দিন আগেই মার্কিন প্রেসিডেন্ট ডোনাল্ড ট্রাম্প বলেন, ভেনেজুয়েলার অন্তর্বর্তী নেতারা ৩ কোটি থেকে ৫ কোটি ব্যারেল অপরিশোধিত জ্বালানি তেল যুক্তরাষ্ট্রের মাধ্যমে বাজারজাত করতে রাজি হয়েছেন।</p><p>মিয়ামিতে যুক্তরাষ্ট্রের বহুজাতিক বিনিয়োগ ব্যাংক ও আর্থিক সেবাদাতা প্রতিষ্ঠান গোল্ডম্যান স্যাকস আয়োজিত এক জ্বালানি সম্মেলনে ক্রিস রাইট বলেন, ‘আমরা ভেনেজুয়েলা থেকে আসা অপরিশোধিত জ্বালানি তেল বাজারজাত করতে যাচ্ছি। প্রথমে মজুত থাকা তেল এবং পরে দেশটির উৎপাদিত সব তেল অনির্দিষ্টকালের জন্য আমরাই বিশ্ববাজারে বিক্রি করব।’</p></div></div></div></body></html>"
        },
        {
            "title": "খালেদা জিয়ার মৃত্যুতে কমনওয়েলথ মহাসচিবের শোক | প্রথম আলো",
            "time": "2026-01-08T03:20:00",
            "imgUrl": "https://media.prothomalo.com/prothomalo-bangla%2F2026-01-08%2F5uq51kz5%2FUntitled-1.jpg?rect=0%2C120%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শার্লি বোচওয়ে বলেন, বাংলাদেশের রাজনৈতিক অঙ্গনে খালেদা জিয়া ছিলেন প্রভাবশালী ব্যক্তিত্ব। দেশের প্রথম নারী প্রধানমন্ত্রী হিসেবে তিনি রাজনৈতিক নেতৃত্বে নতুন দিগন্ত উন্মোচন করেন। তিন মেয়াদে প্রধানমন্ত্রীর দায়িত্ব পালনকালে খালেদা জিয়ার নেতৃত্ব বাংলাদেশের জনগণের কল্যাণে তাঁর অটল অঙ্গীকারের প্রতিফলন ঘটায়।</p><p>শোকবার্তায় আরও উল্লেখ করা হয়, খালেদা জিয়ার উত্তরাধিকার শুধু বাংলাদেশের মধ্যেই সীমাবদ্ধ নয়। দক্ষিণ এশিয়া ও কমনওয়েলথভুক্ত দেশগুলোর নারী নেতৃত্বের জন্য তিনি ছিলেন অনুপ্রেরণার নাম।</p><p>খালেদা জিয়া গত বছরের ৩০ ডিসেম্বর রাজধানীর এভারকেয়ার হাসপাতালে চিকিৎসাধীন অবস্থায় ইন্তেকাল করেন। পরদিন ৩১ ডিসেম্বর রাজধানীর জিয়া উদ্যানে তাঁর স্বামী ও সাবেক রাষ্ট্রপতি জিয়াউর রহমানের কবরের পাশে রাষ্ট্রীয় মর্যাদায় তাঁকে চিরনিদ্রায় শায়িত করা হয়।</p></div></div></div></body></html>"
        },
        {
            "title": "নিরাপত্তা ও ব্যয় নিয়ে উদ্বেগ নিরসন জরুরি | প্রথম আলো",
            "time": "2026-01-08T03:15:00",
            "imgUrl": "https://media.prothomalo.com/prothomalo-bangla%2F2020-10%2F34a1ca18-987b-4031-87a1-629ccd32714a%2Feditorial.png?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মুঠোফোন আমদানিতে কর ফাঁকি রোধ, অবৈধ ও নকল মুঠোফোনের প্রবাহ বন্ধ করা এবং এ-সংক্রান্ত অপরাধ দমনের লক্ষ্যে ন্যাশনাল ইকুইপমেন্ট আইডেনটিফিকেশন রেজিস্ট্রার (এনইআইআর) চালু করেছে সরকার। উদ্দেশ্যগুলো নীতিগতভাবে যৌক্তিক। কিন্তু এনইআইআর চালুর পর যে বিভ্রান্তি ও উদ্বেগ তৈরি হয়েছে, তা কেবল একটি কারিগরি প্রশ্ন নয়; বরং রাষ্ট্রের ডিজিটাল নীতি নির্ধারণ ও প্রস্তুতির ঘাটতির প্রতিফলন।</p><p>এনইআইআর বাস্তবায়নের ধরন ও সময় নির্বাচন এই উদ্যোগকে শুরুতেই প্রশ্নবিদ্ধ করে তুলেছে। এনইআইআর চালুর পর হঠাৎ করেই অনেক মানুষ দেখতে পেলেন তাঁদের জাতীয় পরিচয়পত্রের বিপরীতে ৩০, ৪০ বা তারও বেশি মুঠোফোন নিবন্ধিত। সরকারের ব্যাখ্যা অনুযায়ী, অতীতে যেসব সিম দিয়ে যে হ্যান্ডসেটে সংযোগ ছিল, সেগুলোর আইএমইআই একত্রে দেখাচ্ছে। এই ব্যাখ্যা প্রযুক্তিগতভাবে গ্রহণযোগ্য হতে পারে, কিন্তু নাগরিকের উদ্বেগ কাটাতে মোটেই গ্রহণযোগ্য নয়। কেননা, নাগরিকেরা মনে করছেন, তাঁদের এনআইডিতে নিবন্ধিত ফোন কোনো অপরাধে ব্যবহৃত হলে তাঁরা আইনি ঝুঁকিতে পড়তে পারেন। সবচেয়ে বড় প্রশ্ন হলো, এত বড় একটি ব্যবস্থা চালুর আগে এসব বিষয় নিয়ে কেন নাগরিকদের কাছে স্পষ্ট করে জানানো হয়নি।</p></div></div></div></body></html>"
        },
        {
            "title": "যুক্তরাষ্ট্রের হামলায় ১০০ জন নিহত হয়েছেন: ভেনেজুয়েলার স্বরাষ্ট্রমন্ত্রী | প্রথম আলো",
            "time": "2026-01-08T03:01:07",
            "imgUrl": "https://media.prothomalo.com/prothomalo-bangla%2F2026-01-08%2Fm76fhpdd%2Fvenezuela-01.avif?rect=0%2C51%2C720%2C378&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভেনেজুয়েলার স্বরাষ্ট্রমন্ত্রী দিয়োসদাদো কাবেলো বলেছেন, গত শনিবার যুক্তরাষ্ট্র হামলা চালিয়ে প্রেসিডেন্ট নিকোলা মাদুরোকে ক্ষমতাচ্যুত করার ঘটনায় ১০০ জন নিহত হয়েছেন। গতকাল বুধবার রাতে এ কথা জানান তিনি।</p><p>এর আগে কারাকাস নিহত মানুষের কোনো সংখ্যা জানায়নি। তবে ভেনেজুয়েলার সেনাবাহিনী তাদের নিহত ২৩ সদস্যের একটি তালিকা প্রকাশ করেছে। দেশটির কর্মকর্তারা বলেছেন, মাদুরোর নিরাপত্তা বাহিনীর একটি বড় অংশকে ‘ঠান্ডা মাথায়’ হত্যা করা হয়েছে। আর কিউবা জানিয়েছে, ভেনেজুয়েলায় অবস্থানরত তাদের সামরিক ও গোয়েন্দা সংস্থার সদস্যদের মধ্যেও কেউ কেউ নিহত হয়েছেন।</p><p>কাবেলো বলেন, মাদুরোর সঙ্গে তুলে নিয়ে যাওয়া তাঁর স্ত্রী সিলিয়া ফ্লোরেস যুক্তরাষ্ট্রের অভিযানের সময় মাথায় আঘাত পেয়েছেন। মাদুরো নিজেও পায়ে আঘাত পেয়েছেন।</p></div></div></div></body></html>"
        },
        {
            "title": "ভেনেজুয়েলায় অভিযানের কারণে ফিফা কি যুক্তরাষ্ট্রকে শাস্তি দিতে পারবে | প্রথম আলো",
            "time": "2026-01-08T03:00:00",
            "imgUrl": "https://media.prothomalo.com/prothomalo-bangla%2F2025-04-06%2Fl15vmwuj%2FUS-POLITICS-TRUMP-WORLD-CUP.webp?rect=0%2C0%2C1940%2C1019&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইউক্রেনে হামলার পর রাশিয়াকে ফিফা ও উয়েফা যে নিষেধাজ্ঞা দিয়েছিল, সেটা ক্রীড়াগত নয়, বরং প্রশাসনিক সিদ্ধান্ত ছিল। সংস্থা দুটির যুক্তি ছিল, যুদ্ধের ফলে সৃষ্ট আন্তর্জাতিক ও অর্থনৈতিক নিষেধাজ্ঞা, ভ্রমণসীমাবদ্ধতা এবং নিরাপত্তাজনিত ঝুঁকি আছে রাশিয়ায়। যে কারণে দেশটিতে প্রতিযোগিতার নিরপেক্ষতা ও স্বচ্ছতা ক্ষুণ্ন করতে পারে। আবার রাশিয়ার দলগুলোরও বাইরে খেলার ঝুঁকি উড়িয়ে দেওয়া যায় না। </p><p>এ ধরনের পরিস্থিতিকে ‘ফোর্স মাজার’ বা অপ্রত্যাশিত পরিস্থিতি হিসেবে বিবেচনা করা হয়, যা ফিফাকে তাদের বিধিমালার কঠোর শব্দগত সীমার বাইরে গিয়ে নিজস্ব বিবেচনায় সিদ্ধান্ত নেওয়ার সুযোগ দেয়। নিষেধাজ্ঞার বিরুদ্ধে রাশিয়ান ফুটবল ইউনিয়ন কোর্ট অব আরবিট্রেশন ফর স্পোর্টসে আপিল করেছিল। সেখানেও একই সিদ্ধান্ত বহাল ছিল।</p><p>সহজ কথায় বললে, নিষেধাজ্ঞার সময় রাশিয়া কোনো টুর্নামেন্টের আয়োজক ছিল না। তাদের কাছ থেকে আয়োজক স্বত্ব কেড়ে নেওয়ার বিষয় ছিল না। আর ফিফা ও উয়েফার প্রতিযোগিতায় নিষিদ্ধ করা হয়েছিল খেলোয়াড় ও দর্শকদের নিরাপত্তার বিষয়টি মাথায় রেখে। কারণ, যুদ্ধের মধ্যে কারও নিরাপত্তা নিশ্চিত নয়।</p><p>কিন্তু যুক্তরাষ্ট্রের ক্ষেত্রে এমন কোনো যুদ্ধ পরিস্থিতি নেই। রাশিয়ার মতো নিরাপত্তাঝুঁকি যুক্তরাষ্ট্রে নেই। আরেকটি গুরুত্বপূর্ণ দিক হচ্ছে, রাশিয়া ইউক্রেনে হামলার পরপরই ইউরোপের বেশ কয়েকটি দেশ তাদের নিষিদ্ধ করতে আনুষ্ঠানিক অনুরোধ করেছিল। কিন্তু যুক্তরাষ্ট্রের বিষয়ে এখন পর্যন্ত এমন কোনো অনুরোধ বা অভিযোগ নেই।</p></div></div></div></body></html>"
        },
        {
            "title": "লাতিন আমেরিকায় এত আরব রাজনীতিবিদ কোথা থেকে এলেন | প্রথম আলো",
            "time": "2026-01-08T02:57:02",
            "imgUrl": "https://media.prothomalo.com/prothomalo-bangla%2F2026-01-07%2Fh2njkqnn%2FAsfura.jpg?rect=0%2C0%2C1175%2C617&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দেশটির অবস্থান আমাদের দেশ বাংলাদেশ ভূখণ্ড থেকে অনেক দূরে। নাম তার হন্ডুরাস। দেশটির নাম আমরা অনেকেই জানি, কিন্তু হালহকিকত, গতিবিধির খবর আমরা কম রাখি।</p><p>যে বিষয়টি নিয়ে আলোকপাত করতে যাচ্ছি, তার আগে ফুটবলের জন্য পরিচিত এই দেশ সম্পর্কে কিছু তথ্য দেওয়া যাক, যাতে পাঠকের বুঝতে সুবিধা হয়।</p><p>মধ্য আমেরিকার এই দেশ গৌরবময় প্রাচীন ইতিহাস ও জীববৈচিত্র্যে সমৃদ্ধ। রাজধানী তেগুচিগালপা। ১ লাখ ১১ হাজার বর্গকিলোমিটারের দেশটিতে লোক বাস করে এক কোটির মতো। লাতিন ও মধ্য এশিয়ার বেশির ভাগ দেশের মতো এ দেশের মানুষেরও প্রধান ভাষা স্প্যানিশ।</p><p>দেশটি প্রধানত পাহাড়, উর্বর বন ও ক্যারিবীয় উপকূল নিয়ে গঠিত। হন্ডুরাসের অর্থনীতি কৃষি ও শিল্পের ওপর নির্ভরশীল, বিশেষ করে কফি, কলা ও বস্ত্র খাত। প্রাচীন মায়া সভ্যতার ধ্বংসাবশেষ, সুন্দর সৈকত এবং দ্বীপগুলো পর্যটকদের আকর্ষণ করে। জনসংখ্যার প্রায় অধিকাংশই ক্যাথলিক খ্রিষ্টান। দেশটি তার সংগীত, নৃত্য ও উৎসবের জন্য পরিচিত। সব মিলিয়ে হন্ডুরাস প্রাকৃতিক সৌন্দর্য, ঐতিহ্য এবং বৈচিত্র্যে ভরা একটি দেশ।</p></div></div></div></body></html>"
        },
        {
            "title": "সকালেই পড়ুন আলোচিত ৫ খবর | প্রথম আলো",
            "time": "2026-01-08T02:49:27",
            "imgUrl": "https://media.prothomalo.com/prothomalo-bangla%2F2023-11%2F96ef562e-2cfa-4151-b57a-ce77cdb446ff%2FWhatsApp_Image_2023_02_27_at_08_34_41.jpeg?rect=0%2C106%2C1423%2C747&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">হোয়াইট হাউসের কেনেডি সেন্টারে প্রতিনিধি পরিষদের রিপাবলিকান সদস্যদের সম্মেলনে বক্তৃতা করছেন ডোনাল্ড ট্রাম্প। ৬ জানুয়ারি ২০২৬, ওয়াশিংটন</figcaption><figcaption class=\"story-element-image-attribution\">ছবি: রয়টার্স</figcaption></p></div></div></body></html>"
        },
        {
            "title": "জকসুতে শিবিরের বড় জয় | প্রথম আলো",
            "time": "2026-01-08T02:47:37",
            "imgUrl": "https://media.prothomalo.com/prothomalo-bangla%2F2026-01-08%2Facxrtk6g%2FJnU_Result_01.jpeg?rect=0%2C24%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-page-hero RJoJJ\"><p class=\"cdKYX\"><figcaption class=\"story-element-image-caption custom-gallery-image\">ইসলামী ছাত্রশিবির-সমর্থিত ‘অদম্য জবিয়ান ঐক্য’ প্যানেল থেকে ভিপি নির্বাচিত রিয়াজুল ইসলাম (মাঝে), জিএস নির্বাচিত আবদুল আলীম আরিফ (বাঁয়ে) ও এজিএস নির্বাচিত মাসুদ রানা (ডানে)। বুধবার দিবাগত রাত ১টায় জকসু নির্বাচনের ফল ঘোষণার পর</figcaption></p></div></div></body></html>"
        },
        {
            "title": "২০২৬ সালে চাকরি : ভিড়ের মধ্যে নিজেকে আলাদা করবেন যেভাবে | প্রথম আলো",
            "time": "2026-01-08T02:38:23",
            "imgUrl": "https://media.prothomalo.com/prothomalo-bangla%2F2025-12-21%2Fvthm76c5%2F133.webp?rect=0%2C40%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>নিজের ‘ব্র্যান্ডিং’ ঠিক করুন</strong></p><p>নিয়োগকর্তারা সাধারণত একটি সিভির পেছনে মাত্র কয়েক সেকেন্ড সময় দেন। এই অল্প সময়ে তাঁদের মুগ্ধ করতে হবে। আপনার সিভি, কভার লেটার এবং লিংকডিন প্রোফাইল কি কাঙ্ক্ষিত পদের সঙ্গে সামঞ্জস্যপূর্ণ? যদি আপনি গ্রাফিক ডিজাইনার হতে চান, তবে আপনার প্রোফাইলে কি সেই দক্ষতার প্রতিফলন আছে?</p><p>যে পদের জন্য আবেদন করছেন, সেই পদের জন্য প্রয়োজনীয় ‘কি-ওয়ার্ড’ বা শব্দগুলো আপনার সিভিতে রাখুন। আপনি কেন ওই প্রতিষ্ঠানের জন্য সম্পদ হতে পারেন, তা সংক্ষেপে ও পরিষ্কারভাবে তুলে ধরুন।</p><p>ব্যবস্থাপকদের জন্য করণীয়আপনি যদি কোনো প্রতিষ্ঠানের ব্যবস্থাপক হন, তবে আপনার মেধাবী কর্মীরাও কিন্তু অন্য কোথাও ভালো সুযোগ খুঁজছেন। তাই ভালো কর্মীদের ধরে রাখতে হলে তাঁদের সঙ্গে নিয়মিত কথা বলুন। কর্মীদের ভালো কাজের জন্য বিশেষ বোনাসের ব্যবস্থা করুন। কাজের গুরুত্ব বুঝিয়ে নতুন কোনো চ্যালেঞ্জিং দায়িত্ব দিয়ে কর্মীদের অনুপ্রাণিত করুন।</p><p>মনে রাখবেন, চাকরির বাজার প্রতিযোগিতামূলক হলেও সঠিক কৌশল ও আধুনিক প্রস্তুতির মাধ্যমে এই চ্যালেঞ্জ জয় করা সম্ভব। নিজের দক্ষতাকে ঝালিয়ে নিয়ে নতুন বছরে নতুন ক্যারিয়ারের দিকে পা বাড়ানোই হবে বুদ্ধিমানের কাজ।</p></div></div></div></body></html>"
        },
        {
            "title": "ইরাসমাস ইন্টার্নশিপ: ইউরোপের বিভিন্ন দেশে কাজের সুযোগ | প্রথম আলো",
            "time": "2026-01-08T02:37:09",
            "imgUrl": "https://media.prothomalo.com/prothomalo-bangla%2F2024-01%2F178382a8-81b5-43c8-b5db-5563955cd85d%2F96.jpeg?rect=0%2C85%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইরাসমাস ইন্টার্নশিপ ২০২৫ বিভিন্ন বিষয়ের শিক্ষার্থীদের জন্য উন্মুক্ত। এর মধ্যে রয়েছে ব্যবসায় ও ব্যবস্থাপনা, যোগাযোগ ও তথ্যবিজ্ঞান, ভাষা ও সাহিত্য, শিল্প ও নকশা, শিক্ষা ও শিক্ষক প্রশিক্ষণ, সমাজবিজ্ঞান, মানবিক শাখা, প্রকৌশল ও প্রযুক্তি, কৃষিবিজ্ঞান, গণিত ও ইনফরমেটিকস, প্রাকৃতিক বিজ্ঞান, স্থাপত্য ও নগর–পরিকল্পনা, আইন, চিকিৎসাবিজ্ঞান, ভূগোল ও ভূতত্ত্বসহ আরও অনেক ক্ষেত্র।</p></div></div></div></body></html>"
        },
        {
            "title": "চাষির বিকল্প সেচসু‌বিধা নিশ্চিত করুন | প্রথম আলো",
            "time": "2026-01-08T02:36:21",
            "imgUrl": "https://media.prothomalo.com/prothomalo-bangla%2F2020-10%2F1d63e6da-a8a2-4b30-a01c-0443c6229cd7%2Feditorial_3.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিষয়টি কেবল আইনগত নয়, এটি নৈতিক ও নীতিগত প্রশ্নও। কৃষক ও গ্রামীণ জনগোষ্ঠীর জীবনযাত্রা, খাদ্য উৎপাদন ও জীবিকা নির্ভর করছে সেই পানির ওপর, যা ক্রমেই সংকুচিত হচ্ছে। পানিসাশ্রয়ী ফসল চাষ ও গভীর নলকূপ স্থাপন বন্ধ করার পরামর্শ থাকলেও, বাস্তবতায় কৃষককে এমন নির্দেশনা প্রদান করা হয়নি, যা তাঁকে নিরাপদ বিকল্প নিশ্চিত করতে পারে।</p><p><em>প্রথম আলো</em>র এ–সংক্রান্ত গোলটেবিল বৈঠক এবং পানিবিশেষজ্ঞদের মতামত স্পষ্ট করে দিয়েছে—বরেন্দ্র অঞ্চলে পানির ন্যায্য সমবণ্টন ও যথাযথ ব্যবহার ছাড়া খাদ্যনিরাপত্তা, জীবনধারা, স্বাস্থ্যসহ সব ক্ষেত্রেই সংকট প্রকট হবে। এ অবস্থায় পানির স্থায়িত্ব এবং প্রাপ্যতা নিশ্চিত করতে প্রতিটি উপজেলায় খাল সংরক্ষণ, ভূ-উপরিস্থ পানি ব্যবহারের সম্প্রসারণ এবং বৃষ্টির পানি সংরক্ষণের প্রযুক্তি জনপ্রিয়করণ জরুরি।</p></div></div></div></body></html>"
        },
        {
            "title": "প্রসেসর, মাদারবোর্ড ও র‍্যামের দাম বেড়েছে | প্রথম আলো",
            "time": "2026-01-08T02:30:00",
            "imgUrl": "https://media.prothomalo.com/prothomalo-bangla%2F2026-01-07%2Fpehcebwk%2Fcomputer-bazar.palo.jpg?rect=0%2C0%2C3018%2C1584&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>বহনযোগ্য হার্ডডিস্ক</strong></p><p>ওয়েস্টার্ন ডিজিটাল: মাই পাসপোর্ট ১ টে.বা. ৮ হাজার টাকা, মাই পাসপোর্ট ২ টে.বা. ১০ হাজার ৫০০ টাকা, মাই পাসপোর্ট ৪ টে.বা. ১৫ হাজার টাকা।</p><p>তোশিবা: ক্যানভিও বেসিক এ৫ ২ টে.বা. ১০ হাজার ৫০০ টাকা।</p><p>এপাসার: এসি২৩৬ ১ টে.বা. ৮ হাজার ৫০০ টাকা।</p><p>ট্রান্সসেন্ড: স্টোরজেট ২৫এইচ৩ ১ টে.বা. ৯ হাজার ৫০০ টাকা, স্টোরজেট ২৫এইচ৩ ২ টে.বা. ১২ হাজার ৫০০ টাকা, স্টোরজেট ২৫এইচ৩পি ৪ টে.বা. ১৮ হাজার ৫০০ টাকা।</p><p><strong>মনিটর</strong></p><p>আসুস: ভিওয়াই২৪৯এইচজিআর ২৪ ইঞ্চি ১৫ হাজার টাকা, ভিএ২৪৯এইচজি ২৪ ইঞ্চি ১৬ হাজার টাকা, টাফ গেমিং সিরিজ ৫ ভিজি২৫৯কিউ৫এ ২৪.৫ ইঞ্চি ২৪ হাজার টাকা।</p><p>এইচপি: ১৯.৫ ইঞ্চি পি২০৪ভি ১৩ হাজার টাকা, ২২ ইঞ্চি এম২২এফ ১৬ হাজার টাকা, ২৪ ইঞ্চি এম২৪এফ ১৭ হাজার টাকা, এলিট ডিসপ্লে ই২৭ জি৫ ২৭ ইঞ্চি ৩১ হাজার টাকা,</p><p>ডেল: ২২ ইঞ্চি এসই২২২২এইচ ১৪ হাজার ৫০০ টাকা, প্রো ২৪ প্লাস পি২৪২৫এইচ ২৪ ইঞ্চি ২৬ হাজার টাকা।</p><p>এমএসআই: প্রো এমপি২২৩ ২২ ইঞ্চি ১১ হাজার ২০০ টাকা, প্রো এমপি২২৫ ২২ ইঞ্চি ১২ হাজার ৮০০ টাকা, প্রো এমপি২৫১ ২৪.৫ ইঞ্চি ১৯ হাজার ৫০০ টাকা, ২৫৫এফ ২৫ ইঞ্চি ২২ হাজার ৫০০ টাকা।</p><p>এলজি: ২৪এমএস৫৭০বি-বি ২৪ ইঞ্চি ১৭ হাজার ৫০০ টাকা, ২২এমকে৬০০এম ২১.৫ ইঞ্চি ১৫ হাজার ৫০০ টাকা, ২২এমকে৬০০এম ২১.৫ ইঞ্চি ১৫ হাজার ৫০০ টাকা, আলট্রাফাইন ২৭ ইঞ্চি ৪৬ হাজার ৫০০ টাকা।</p><p>স্যামসাং: এলএস২৪ডি৩০০জিএডব্লিউ ২৪ ইঞ্চি ১৭ টাকা, ওডিসি জি৫ ২৭ ইঞ্চি ৪০ হাজার ৮০০ টাকা।</p></div></div></div></body></html>"
        },
        {
            "title": "রপ্তানির পথ সহজ করছে ‘এক্সপোর্ট সেবা’ | প্রথম আলো",
            "time": "2026-01-08T02:30:00",
            "imgUrl": "https://media.prothomalo.com/prothomalo-bangla%2F2024-04%2F9e5b6386-880f-49d4-9168-005763d83bab%2FChattogram_DH0397_20220207_port__13_.JPG?rect=0%2C334%2C3456%2C1814&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>যেভাবে যাত্রা শুরু</strong></p><p>রপ্তানিকারকদের সহায়তা দিতে ৪ বছর আগে ২০২২ সালে প্রতিষ্ঠানটি গড়ে তোলেন জাহিদ হোসেন নামের এক উদ্যোক্তা। নিজে এই প্রতিষ্ঠান তৈরির আগে একাধিক বেসরকারি প্রতিষ্ঠানে রপ্তানি দলের প্রধান হিসেবে কাজ করেছেন তিনি। রপ্তানি এ খাতে তাঁর রয়েছে ২০ বছরের অভিজ্ঞতা। সেই অভিজ্ঞতাকে কাজে লাগিয়ে ২০২২ সালে নিজেই গড়ে তোলেন এক্সপোর্ট সেবা। বর্তমানে প্রতিষ্ঠানটিতে ১০ জন কর্মী কাজ করছেন।</p><p>সম্প্রতি এক্সপোর্ট সেবা নিয়ে কথা হয় জাহিদ হোসেনের সঙ্গে। তিনি প্রথম আলোকে বলেন, ‘এমএমই ফাউন্ডেশনের সঙ্গে কাজ করতে গিয়ে জানতে পারলাম রপ্তানির জন্য প্রাথমিক সনদ বা নিবন্ধন কীভাবে নিতে হয়, সেই ধারণায় নেই বেশির ভাগ উদ্যোক্তার। কৃষি, পাট ও হস্তশিল্পের মানসম্মত পণ্য থাকার পরও অনেক উদ্যোক্তা তাই রপ্তানিও করতে পারছেন না। অথচ বিদেশে এসব পণ্যের ব্যাপক চাহিদা রয়েছে। তাই এসব উদ্যোক্তাদের কথা ভেবে রপ্তানি সেবা দেওয়ার প্রতিষ্ঠান গড়ে তোলার উদ্যোগ নিই।’</p><p>জাহিদ হোসেন আরও বলেন, ‘রপ্তানিপ্রক্রিয়াকরণের সব ধাপ একটি ওয়েসসাইটের মাধ্যমে বিনা মূল্যে উন্মুক্ত করার পরিকল্পনা রয়েছে আমাদের। সে জন্য এসএমই ফাউন্ডেশন, ইপিবি এবং ব্র্যাকের সঙ্গে যৌথভাবে কাজ করার পরিকল্পনা করছি।’ পণ্য পরিবহন এবং লাইসেন্স নিতে ছোট উদ্যোক্তারা বেশি চ্যালেঞ্জে পড়েন বলে জানান তিনি।</p></div></div></div></body></html>"
        },
        {
            "title": "ঢাকার এই ৩ স্থানে বায়ুর মান খুব খারাপ, আপনি কী করবেন | প্রথম আলো",
            "time": "2026-01-08T02:29:39",
            "imgUrl": "https://media.prothomalo.com/prothomalo-bangla%2F2025-12-12%2Fp2vhisgw%2F4.JPG?rect=0%2C343%2C4832%2C2537&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ঢাকার ৩ স্থানে ভয়ানক দূষণ</strong></p><p>বায়ুদূষণ এখন ঢাকার নৈমিত্তিক বিষয়ে পরিণত হয়েছে। গত ডিসেম্বর মাসে একদিনও নির্মল বায়ু পায়নি ঢাকাবাসী। চলতি বছরের শুরু থেকেই ঢাকায় বায়ুদূষণের মাত্রা দিন দিন বাড়ছে।</p><p>আজ সকালে ঢাকার ৩ স্থানে বায়ুর মান খুব খারাপ। স্থানগুলো হলো গুলশানের বে’জ এইজওয়াটার  (৩৩০), গ্রেস ইন্টারন্যাশনাল স্কুল (২৯৯) ও গোড়ান (২৩৯)।</p><p>দেশে বায়ুদূষণ মোকাবিলায় বিভিন্ন সময় প্রকল্প নেওয়া হয়েছে। এখনো নানা উদ্যোগ-কথাবার্তা শোনা যায়। কিন্তু বায়ুদূষণ পরিস্থিতি দিন দিন খারাপ হচ্ছে। এটি শুধু যে ঢাকায়, তা নয়; সারা দেশে। কোনো কোনো দিন ঢাকাকে ছাপিয়ে যাচ্ছে দেশের অন্যান্য শহরের বায়ুদূষণ।</p><p>শুকনা মৌসুমের শুরু থেকে ধারাবাহিকভাবে ঢাকা বিশ্বের দূষিত বায়ুর শহরের তালিকায় শীর্ষের দিকে থাকছে। ঢাকার বায়ুমান অস্বাস্থ্যকর দেখা যাচ্ছে প্রায় প্রতিদিনই।</p></div></div></div></body></html>"
        }
    ]
}