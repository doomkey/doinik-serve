{
    "source": "প্রথম আলো",
    "articles": [
        {
            "title": "ইয়াসুনারি কাওয়াবাতার গল্প: বরফ | প্রথম আলো",
            "time": "2025-12-24T09:12:17",
            "imgUrl": "https://media.prothomalo.com/prothomalo-bangla%2F2025-12-24%2Fhce60il6%2FWhatsApp-Image-2025-12-24-at-13.53.29.jpeg?rect=0%2C226%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তুষার ঝরছে অবিরাম। সাংকিচি কিছুক্ষণ সেই পিওনি ফুলের পাপড়ির মতো ঝরে পড়া তুষারকণার দিকে তাকিয়ে থাকল। হ্রদের ওপর ঝরে পড়ে সেই তুষারকণার পাপড়ি গলে গলে যাচ্ছে। দূরের তীরে পাহাড়ের বুকে কিছু একটা যেন নড়ছে। ধূসর আকাশের মাঝ দিয়ে ক্রমশ তা কাছে এগিয়ে আসছে। একঝাঁক পাখি। সাদা বরফের রঙের ডানা ওদের। কিংবা যেন বরফ নিজেই ওদের পাখা। অথচ যখন ওরা সাংকিচির চোখের সীমানা পেরিয়ে গেল, তখনো ওদের ডানায় কোনো শব্দ হলো না। কী জানি ওদের পাখাগুলোও কি ধীরে ধীরে শান্ত, নীরব ঢেউয়ের মতো প্রসারিত হয়ে যাচ্ছে? ঝরে পড়া বরফই কি পাখিগুলোকে বয়ে নিয়ে আসছে?</p><p>যখন সাংকিচি পাখিগুলোকে গুনতে গেল, দেখল সাতটা পাখি, এগারোটা পাখি...একসময় আর হিসাব রাখতে পারল না সাংকিচি। কিন্ত এই ধাঁধায় হতবিহ্বল না হয়ে এক গভীর প্রশান্তিতে ভরে গেল ওর মন।</p><p>‘কী পাখি? কার পাখা?’</p><p>‘আমরা পাখি না। দেখতে পাচ্ছ না ডানায় ভর দিয়ে কারা এগিয়ে আসছে?’ ওই বরফ পাখিদের মাঝ থেকে একটা স্বর ভেসে এল।</p><p>‘আহা, তাই তো,’ সাংকিচি বলে উঠল।</p><p>সব, সব নারী যারা সাংকিচিকে ভালোবেসেছিল, তারা সবাই আজ পাখির ডানায় ভর করে সাংকিচির কাছে নেমে এসেছে। ওদের মাঝে কে প্রথম কথা বলল?</p><p>স্বপ্নের ভেতর সাংকিচি বহু বহুদিন আগে যে মেয়েরা ওকে ভালোবেসেছিল, তাদের খুব সহজেই কাছে ডেকে নিতে পারল।</p><p>নতুন বছরের সন্ধ্যা থেকে শুরু করে তিন দিন পরের এক ভোরবেলা পর্যন্ত ওই ‘স্বপ্নবাড়ি’তে ‘বরফঘর’-এর ভেতর সব পর্দা টেনে দিয়ে, হোটেলের খাবার সব নিজ ঘরেই নিয়ে এসে, একবারও বিছানা ছেড়ে না উঠে গিয়ে তারপর সাংকিচি সেই সব নারীর আত্মার সঙ্গে কথা বলল।</p><p><em>(লেন ডানলপের ইংরেজি অনুবাদ থেকে)</em></p></div></div></div></body></html>"
        },
        {
            "title": "মান্না, সাকি, নুরুল, ববিসহ শরিকদের কে কোন আসনে, জানালেন মির্জা ফখরুল | প্রথম আলো",
            "time": "2025-12-24T09:09:30",
            "imgUrl": "https://media.prothomalo.com/prothomalo-bangla%2F2025-12-24%2F2iy1ia2k%2FWhatsApp-Image-2025-12-24-at-2.29.04-PM.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শরিকদের মধ্যে যাঁরা এখনো বিএনপিতে যোগ দেননি, তাঁরা নিজ নিজ দলের প্রতীকে প্রার্থী হবেন বলে জানান মির্জা ফখরুল। তিনি আরও বলেন, বিএনপি যেসব আসন শরিকদের ছেড়ে দিয়েছে, সেখানে দলের কেউ প্রার্থী হলে তাঁর বিরুদ্ধে সাংগঠনিক ব্যবস্থা নেওয়া হবে।</p><p>আসন সমঝোতা নিয়ে মিত্রদলগুলোর সঙ্গে আলোচনা আরও চলবে জানিয়ে মির্জা ফখরুল বলেন, যদি কোনো সিদ্ধান্ত হয়, সেটি পরে জানানো হবে।</p><p>আগামী ১২ ফেব্রুয়ারি অনুষ্ঠেয় সংসদ নির্বাচনের জন্য বিএনপি এরই মধ্যে ২৭২টি আসনে দলীয় সম্ভাব্য প্রার্থীর নাম ঘোষণা করেছে। অন্য ২৮টি থেকে সমঝোতার মাধ্যমে শরিকদের ছেড়ে দেওয়া হচ্ছে। এর মধ্যে গতকাল জমিয়তে উলামায়ে ইসলাম বাংলাদেশকে চারটি আসন ছেড়ে দেওয়ার সিদ্ধান্ত জানানো হয়। আসন চারটি হলো সিলেট-৫, ব্রাহ্মণবাড়িয়া-২, নীলফামারী-১ ও নারায়ণগঞ্জ-৪। আজ আরও ১০টি আসন ছেড়ে দেওয়া হলো।</p></div></div></div></body></html>"
        },
        {
            "title": "৪৫ বছরের ভেনাস উইলিয়ামস ধুমধাম করে বিয়ে করলেন ৩৭ বছর বয়সী আন্দ্রেয়াকে, দেখুন ১৬টি ছবি | প্রথম আলো",
            "time": "2025-12-24T09:06:12",
            "imgUrl": "https://media.prothomalo.com/prothomalo-bangla%2F2025-12-24%2Fcuzghhi5%2FMr____Mrs__Preti___A_dream_come_true____Part_2__My_looks_for_the_Week__9_.jpg?rect=0%2C12%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-title-info BG103\"><p><h1 data-title-0=\"৪৫ বছরের ভেনাস উইলিয়ামস ধুমধাম করে বিয়ে করলেন ৩৭ বছর বয়সী আন্দ্রেয়াকে, দেখুন ১৬টি ছবি\" class=\"IiRps \">৪৫ বছরের ভেনাস উইলিয়ামস ধুমধাম করে বিয়ে করলেন ৩৭ বছর বয়সী আন্দ্রেয়াকে, দেখুন ১৬টি ছবি</h1></p><div class=\"Ibzfy\"><p>বাতাসে ভাসছিল বিয়ের গুঞ্জন। এবার জানা গেল, সেপ্টেম্বরেই মার্কিন টেনিস তারকা ভেনাস উলিয়ামস প্রথম দফায় বিয়ের আনুষ্ঠানিকতা সেরেছেন বর আন্দ্রেয়া প্রেটির দেশ ইতালিতে। এরপর ডিসেম্বরের শুরুতে তাঁরা আদালতে গিয়ে কাগজপত্রের আনুষ্ঠানিকতা সারেন। আর তৃতীয় দফার বিয়ের আয়োজন হয়েছে সবচেয়ে ধুমধাম করে, যুক্তরাষ্ট্রের ফ্লোরিডার সমুদ্রপাড়ে। পাঁচ দিনব্যাপী এ আয়োজনের সব আনুষ্ঠানিকতা শেষ করে একে একে বিয়ের ছবি প্রকাশ হয়েছে ভোগ ম্যাগাজিন, ভেনাস উইলিয়ামস ও আন্দ্রেয়া প্রেটির ইনস্টাগ্রাম অ্যাকাউন্ট থেকে।</p></div></div></div></body></html>"
        },
        {
            "title": "তারেক রহমানের গণসংবর্ধনায় প্রস্তুত হচ্ছে মঞ্চ, বাড়ছে নেতা-কর্মীদের ভিড় | প্রথম আলো",
            "time": "2025-12-24T09:06:03",
            "imgUrl": "https://media.prothomalo.com/prothomalo-bangla%2F2025-12-24%2Fcv5s039h%2FTarek-Stage-1.jpeg?rect=0%2C201%2C1040%2C546&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সরেজমিনে কুড়িল–সংলগ্ন সংবর্ধনা মঞ্চের সামনে দেশের বিভিন্ন প্রান্ত থেকে আসা বিপুলসংখ্যক নেতা–কর্মীর উপস্থিতি দেখা গেছে। তাঁরা খণ্ড খণ্ড মিছিল নিয়ে সমাবেশ এলাকায় আসছেন। তাঁদের কেউ কেউ মঞ্চের সামনে দাঁড়িয়ে ফেসবুক লাইভ করছেন, আবার কেউবা ‘মা–মাটি ডাকছে, তারেক রহমান আসছে’, ‘বীরের বেশে তারেক রহমান, আসবে এবার বাংলাদেশে’—এমন নানা স্লোগান দিয়ে এলাকা মুখর করে তুলছেন। সেখানে দায়িত্ব পালন করতে দেখা গেছে পুলিশ সদস্যদের। এ ছাড়া সেখানে বিএনপির চেয়ারপারসন সিকিউরিটি ফোর্সের (সিএসএফ) সদস্যরাও আছেন।</p><p>তারেক রহমানের গণসংবর্ধনার জন্য তৈরি হওয়া মঞ্চের সামনে কথা হয় নর্থ সাউথ ইউনিভার্সিটি ছাত্রদলের সহসভাপতি ফেরদৌস নাভিদের সঙ্গে। তিনি প্রথম আলোকে বলেন, আগামী দিনগুলোয় তারেক রহমানের নেতৃত্বে তাঁরা ঐক্যবদ্ধ হয়ে নতুন বাংলাদেশ গড়ে তুলবেন। যেখানে থাকবে ন্যায়বিচার, মতপ্রকাশের স্বাধীনতা, মানুষের ভোটের অধিকার ও জনগণের শাসন। এই ঐতিহাসিক মুহূর্তের প্রত্যাশায় তাঁরা সবাই বুকভরা আশা নিয়ে তাঁর (তারেক রহমান) অপেক্ষায় আছেন।</p></div></div></div></body></html>"
        },
        {
            "title": "গ্রেপ্তারের পর আতাউর রহমান বিক্রমপুরী কারাগারে | প্রথম আলো",
            "time": "2025-12-24T09:02:20",
            "imgUrl": "https://media.prothomalo.com/prothomalo-bangla%2F2025-12-24%2Frcgied1a%2F1b471e37_49f5_4250_a1b9_fa9f505c9a72.jfif?rect=0%2C32%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গ্রেপ্তারের পর আতাউর রহমান বিক্রমপুরীকে কাশিমপুর কেন্দ্রীয় কারাগারে পাঠানো হয়েছে।</p><p>টঙ্গী পূর্ব থানার ভারপ্রাপ্ত কর্মকর্তা (ওসি) মেহেদী হাসান প্রথম আলোকে বলেন, আতাউর রহমানের বিষয়ে স্বরাষ্ট্র মন্ত্রণালয় তিন মাসের আটকাদেশ দিয়েছে। এর পরিপ্রেক্ষিতে তাঁকে আজ বুধবার সকালে কাশিমপুর কেন্দ্রীয় কারাগার-১-এ পাঠানো হয়।</p><p>এর আগে ঢাকা মহানগর পুলিশের (ডিএমপি) পক্ষ থেকে আতাউর রহমানকে গ্রেপ্তারের তথ্য জানানো হয়েছিল।</p></div></div></div></body></html>"
        },
        {
            "title": "১১ কোটি টাকা অনুদান ঘোষণা টেইলর সুইফটের | প্রথম আলো",
            "time": "2025-12-24T09:00:00",
            "imgUrl": "https://media.prothomalo.com/prothomalo-bangla%2F2025-11-23%2Fhgk8gsoo%2Ftham_nazia.jfif?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ ছাড়া অতীতেও তিনি নানা মানবিক উদ্যোগে অর্থ সহায়তা করেছেন। ২০২৩–এ টেনেসিতে ঝড়ের পর প্রাকৃতিক দুর্যোগ মোকাবিলায় ১০ লাখ ডলার অনুদান দেন সুইফট। গত বছরের ফেব্রুয়ারি মাসে কানসাস সিটি চিফসের সুপার বোল প্যারেডে নিহত ৪৪ বছর বয়সী এক নারীর পরিবারের জন্য দেন ১ লাখ ডলার সহায়তা।</p><p><strong>সুইফটিদের উদ্যোগও আলোচনায়</strong> </p><p>সাম্প্রতিক সময়ে সুইফটিজ (টেইলর সুইফটের ভক্তরা) ফিডিং আমেরিকার জন্য তহবিল সংগ্রহে একজোট হন। বিশেষ করে যুক্তরাষ্ট্রে এসএনএপি ‘সাপ্লিমেন্টাল নিউট্রিশনাল অ্যাসিস্ট্যান্স প্রোগ্রাম’–এর সম্ভাব্য বরাদ্দ কমে যাওয়ার আশঙ্কার প্রেক্ষাপটে খাদ্যব্যাংক ও ক্ষতিগ্রস্তদের সহায়তায় এগিয়ে আসেন তারা। </p></div></div></div></body></html>"
        },
        {
            "title": "মেলার নতুন মাত্রা ও প্রযুক্তির চমক | প্রথম আলো",
            "time": "2025-12-24T09:00:00",
            "imgUrl": "https://media.prothomalo.com/prothomalo-bangla%2F2025-12-24%2F8sbxbdp4%2F202512180107%E0%A6%B8%E0%A7%8D%E0%A6%AE%E0%A6%BE%E0%A6%B0%E0%A7%8D%E0%A6%9F-%E0%A6%B9%E0%A7%8B%E0%A6%AE-%E0%A6%AA%E0%A7%8D%E0%A6%B0%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%BFremix01kcpva2krf6jv4m8tk7mcdr8w.png?rect=0%2C109%2C1536%2C806&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পিনাকী হোল্ডিংস লিমিটেডের ম্যানেজার (সেলস অ্যান্ড মার্কেটিং) মো. আবদুল ওয়ারেস বলেন, ‘এবারের মেলায় প্রায় সব প্রতিষ্ঠানই আধুনিক প্রযুক্তির মাধ্যমে নিজেদের প্রকল্প ও সেবাগুলোকে আরও নান্দনিকভাবে উপস্থাপন করছে।’</p><p>মেলায় প্রদর্শিত অনেক প্রকল্পে সিসিটিভি ক্যামেরা ও ফেস রিকগনিশন প্রযুক্তিনির্ভর নিরাপত্তার ব্যবস্থা রয়েছে। পাশাপাশি সোলার প্যানেল, বৃষ্টির পানি সংরক্ষণের ব্যবস্থা এবং পরিবেশবান্ধব গ্রিন ব্রিকস ব্যবহারের বিষয়টিও গুরুত্ব পাচ্ছে।</p><p>রিহ্যাবের জ্যেষ্ঠ সহসভাপতি লিয়াকত আলী ভূঁইয়া বলেন, প্রযুক্তির এই ব্যবহার একদিকে যেমন ক্রেতাদের জন্য সাশ্রয়ী হচ্ছে, অন্যদিকে পরিবেশ রক্ষায়ও বড় ভূমিকা রাখছে।</p><p>ঢাকা বিশ্ববিদ্যালয়ের অধ্যাপক খালেদ মাহমুদ বলেন, ‘মেলায় আধুনিকতার ছাপ স্পষ্ট হবে। ভার্চ্যুয়াল ট্যুর, এআর ও ভিআর প্রযুক্তি ব্যবহার করে রিয়েল এস্টেট প্রতিষ্ঠানগুলো তাদের পেশাদারত্ব তুলে ধরছে।’</p></div></div></div></body></html>"
        },
        {
            "title": "খাগড়াছড়িতে পর্যটকের ভিড়, এক দিনেই সাজেক গেল ২২১ গাড়ি | প্রথম আলো",
            "time": "2025-12-24T08:58:46",
            "imgUrl": "https://media.prothomalo.com/prothomalo-bangla%2F2025-12-24%2Feqlyfu5n%2FWhatsApp-Image-2025-12-24-at-1.51.44-PM.jpeg?rect=0%2C73%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জেলা প্রশাসন সূত্রে জানা গেছে, খাগড়াছড়ি জেলায় ছোট-বড় মিলিয়ে ৪৫টি হোটেল–মোটেল ও গেস্টহাউস রয়েছে। ছুটিকে সামনে রেখে অধিকাংশ হোটেল-মোটেল বুকিং হয়ে গেছে। সাধারণত পর্যটকেরা জেলার আলুটিলা গুহা, রিছাং ঝরনা, দেবতার পুকুর, হর্টিকালচার পার্ক, তৈদুছড়া ঝরনা, বিডিআর স্মৃতিসৌধ, মায়াবিনী লেক, শান্তিপুর অরণ্য কুঠির ইত্যাদি জায়গা দেখার জন্য খাগড়াছড়িতে আসেন।</p><p>খাগড়াছড়ি মিলনপুর এলাকার হোটেল গাইরিংয়ের ব্যবস্থাপক প্রান্ত ত্রিপুরা বলেন, তাঁদের সব কটি কক্ষ আগামী রোববার পর্যন্ত বুকিং রয়েছে। হোটেল অরণ্য বিলাসের ব্যবস্থাপক আহম্মদ রশিদ জানান, আগামী শনিবার পর্যন্ত তাঁদের হোটেলেও কোনো কক্ষ খালি নেই।</p></div></div></div></body></html>"
        },
        {
            "title": "যুবদল নেতা আরিফ হত্যা মামলায় সুব্রত বাইনের মেয়ে আবার রিমান্ডে | প্রথম আলো",
            "time": "2025-12-24T08:57:35",
            "imgUrl": "https://media.prothomalo.com/prothomalo-bangla%2F2025-12-24%2F5w2qlua4%2FSubrata-Bain.jpg?rect=0%2C72%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাষ্ট্রপক্ষের আইনজীবী শামসুদ্দোহা সুমন বলেন, তারেক রহমান দেশে আসছেন। এ মুহূর্তে সরকার আইনশৃঙ্খলা পরিস্থিতি নিয়ে চিন্তিত। এ মামলার আসামি শীর্ষ সন্ত্রাসী সুব্রত বাইন। তাঁর সঙ্গে সঙ্গে আর কে কে জড়িত আছে, মামলা সম্পর্কে গুরুত্বপূর্ণ তথ্য উদ্‌ঘাটনের জন্য তদন্ত কর্মকর্তা তাঁর মেয়ের পাঁচ দিনের রিমান্ড আবেদন করেছেন।</p><p>আসামিপক্ষের আইনজীবী বলেন, এ ঘটনার সঙ্গে ওনার (খাদিজা ইয়াসমিন) কোনো সম্পর্ক নেই। এর আগেও রিমান্ডে নিয়ে পুলিশ কোনো তথ্য উদ্‌ঘাটন করতে পারেনি। আবার রিমান্ডে নেওয়ার প্রয়োজন নেই।</p><p>আদালতে অনুমতি নিয়ে সুব্রত বাইনের মেয়ে খাদিজা ইয়াসমিন বলেন, ‘আমার ছোট একটা মেয়ে আছে। সে একা হয়ে গেছে। সে প্রতিবেশীদের কাছে থাকে। সে কেন মানুষের কাছে থাকবে। আমি জব করে খাই। আমি তো কোনো অন্যায় করিনি। আমার বাবা অপরাধী হতে পারে। তাঁর কারণে আমাকে কেন শাস্তি দেওয়া হবে? সে তো এখন কারাগারে। আমাকে কেন রিমান্ড দেওয়া হচ্ছে?’</p></div></div></div></body></html>"
        },
        {
            "title": "চানখাঁরপুল হত্যাকাণ্ডের রায় ২০ জানুয়ারি | প্রথম আলো",
            "time": "2025-12-24T08:44:52",
            "imgUrl": "https://media.prothomalo.com/prothomalo-bangla%2F2025-10-23%2F150w79sx%2F1.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ এ মামলার আসামি ইমাজ হোসেনের আইনজীবী মো. জিয়াউর রশিদ এবং পলাতক চার আসামির পক্ষে রাষ্ট্রনিযুক্ত আইনজীবী কুতুব উদ্দিন যুক্তিতর্ক উপস্থাপন করেন। এর মধ্য দিয়ে এ মামলায় যুক্তিতর্ক উপস্থাপন শেষ হয়। যুক্তিতর্ক উপস্থাপন শেষ হলে ট্রাইব্যুনাল এ মামলার রায়ের তারিখ ধার্য করেন।</p><p>গণ-অভ্যুত্থানের সময় গত বছরের ৫ আগস্ট চানখাঁরপুল এলাকায় শাহরিয়ার খান আনাস, শেখ মাহদি হাসান জুনায়েদ, মো. ইয়াকুব, মো. রাকিব হাওলাদার, মো. ইসমামুল হক ও মানিক মিয়া গুলিবিদ্ধ হয়ে শহীদ হন।</p></div></div></div></body></html>"
        },
        {
            "title": "পৌনে ২ লাখ তরুণের কর্মসংস্থানে আরও ১৫ কোটি ডলার দেবে বিশ্বব্যাংক | প্রথম আলো",
            "time": "2025-12-24T08:42:03",
            "imgUrl": "https://media.prothomalo.com/prothomalo-bangla%2F2023-04%2F910627dc-a811-4fc7-b8b4-ad4fcb4f2d8a%2Fprothomalo_bangla_2022_03_7c0a7375_81dc_4899_a2cd_ea6020d180d7_prothomalo_bangla_2020_09_2773ce11_9c.webp?rect=0%2C37%2C416%2C218&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিশ্বব্যাংক আরও বলেছে, বিশ্বব্যাংকের এই অতিরিক্ত অর্থায়ন যাবে রিকভারি অ্যান্ড অ্যাডভান্সমেন্ট অব ইনফরমাল সেক্টর এমপ্লয়মেন্ট (রেইজ) প্রকল্পে। এর মাধ্যমে সারা দেশে আরও প্রায় ১ লাখ ৭৬ হাজার তরুণের কর্মসংস্থান ও আয়ের সুযোগ তৈরি হবে। এর আগে প্রকল্পটির আওতায় ২ লাখ ৩৩ হাজার মানুষ সুবিধা পেয়েছেন।</p><p>সংবাদ বিজ্ঞপ্তিতে আরও বলা হয়, অংশগ্রহণকারী ব্যক্তিরা দক্ষতা উন্নয়ন প্রশিক্ষণ, শিক্ষানবিশ কর্মসূচি, উদ্যোক্তা উন্নয়ন ও ক্ষুদ্রঋণের সুবিধাসহ সমন্বিত সেবা পাবেন, যা কর্মসংস্থান ও ব্যবসা সম্প্রসারণের বাধা কাটাতে সহায়তা করবে। নারীর ক্ষমতায়নে উদ্ভাবনী উদ্যোগ হিসেবে মানসম্মত শিশুযত্ন সেবার সুযোগও যুক্ত হচ্ছে। পাশাপাশি জলবায়ু সহনশীল জীবিকার ওপর জোর দেওয়া হবে, যাতে ওই এলাকার জনগোষ্ঠী জলবায়ু অভিঘাত মোকাবিলা করতে পারে।</p></div></div></div></body></html>"
        },
        {
            "title": "দুই সেনা কর্মকর্তাসহ চার আসামির বিরুদ্ধে আনুষ্ঠানিক অভিযোগ গঠন | প্রথম আলো",
            "time": "2025-12-24T08:38:20",
            "imgUrl": "https://media.prothomalo.com/prothomalo-bangla%2F2025-12-22%2Fch6v6gn2%2F3.avif?rect=0%2C44%2C621%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ মামলার চার আসামির মধ্যে দুজন গ্রেপ্তার আছেন। তাঁরা হলেন বর্ডার গার্ড বাংলাদেশের (বিজিবি) সাবেক কর্মকর্তা লেফটেন্যান্ট কর্নেল মোহাম্মদ রেদোয়ানুল ইসলাম ও মেজর মো. রাফাত-বিন-আলম। তাঁদের আজ ট্রাইব্যুনালে হাজির করা হয়।</p><p>অপর দুই আসামি পুলিশের সাবেক অতিরিক্ত উপকমিশনার (এডিসি) মো. রাশেদুল ইসলাম ও সাবেক ভারপ্রাপ্ত কর্মকর্তা মো. মশিউর রহমান পলাতক।</p><p>আজ ট্রাইব্যুনাল আদেশে বলেন, এ মামলা থেকে এই আসামিদের অব্যাহতি দেওয়ার কোনো মেরিট নেই। আসামিপক্ষের অব্যাহতির আবেদন বাতিল করা হলো। আসামিদের বিরুদ্ধে আনুষ্ঠানিক অভিযোগ গঠন করা হলো।</p></div></div></div></body></html>"
        },
        {
            "title": "মাঝরাতে ফোনকল পেয়ে বেরিয়ে যান, সকালে মিলল গলাকাটা লাশ | প্রথম আলো",
            "time": "2025-12-24T08:31:26",
            "imgUrl": "https://media.prothomalo.com/prothomalo-bangla%2F2025-12-24%2Fn69u1jmn%2FRangpurDH057620251224IMG20251224123946.jpg?rect=0%2C0%2C1463%2C768&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পরিবারের সদস্যদের সঙ্গে কথা বলে জানা গেছে, জাবেদ আলী দীর্ঘদিন ধরে মাছ ও পাখি শিকার করে সংসার চালাতেন। গতকাল রাত আনুমানিক ১২টার দিকে তাঁর ব্যবহৃত মুঠোফোন নম্বরে একটি কল আসে। এর ঠিক পর পরই তিনি ঘর থেকে বেরিয়ে যান। এরপর রাতে তিনি আর বাড়ি ফেরেননি। পরিবারের লোকজন ভেবেছিলেন, জাবেদ হয়তো পাখি শিকারে গেছেন। কিন্তু আজ সকালে স্থানীয় কয়েকজন বাসিন্দার মাধ্যমে খবর আসে, খোদ্দ বিলাইচণ্ডী এলাকার ডালিয়া সেচ ক্যানেলের পাশে একটি লাশ পড়ে আছে। সেখানে গিয়ে পরিবারের লোকজন জাবেদ আলীর গলাকাটা মরদেহ শনাক্ত করেন।</p><p>খবর পেয়ে প্রথমে সৈয়দপুর থানা-পুলিশ ঘটনাস্থলে পৌঁছায়। পরে তারাগঞ্জ থানা-পুলিশ লাশ উদ্ধার করে সুরতহাল প্রতিবেদন তৈরি করে।</p></div></div></div></body></html>"
        },
        {
            "title": "চার দিনব্যাপী আবাসন মেলা শুরু আজ | প্রথম আলো",
            "time": "2025-12-24T08:30:00",
            "imgUrl": "https://media.prothomalo.com/prothomalo-bangla%2F2025-12-24%2Ftk6ggg8m%2FKBRH8747.JPG?rect=0%2C582%2C8192%2C4301&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রিহ্যাব মেলা আজ বুধবার শুরু হচ্ছে। প্রতিবছরের মতো এবারও আবাসন খাতের উদ্যোক্তারা নানা পণ্য ও সেবা নিয়ে হাজির হবেন মেলা প্রাঙ্গণে।</p><p>রিয়েল এস্টেট অ্যান্ড হাউজিং অ্যাসোসিয়েশন অব বাংলাদেশের (রিহ্যাব) আয়োজনে এই মেলা রাজধানীর আগারগাঁওয়ের বাংলাদেশ–চীন মৈত্রী সম্মেলন কেন্দ্রে চলবে। এবারের মেলায় ২২০টি স্টলে আবাসন, ব্যাংক, আর্থিক প্রতিষ্ঠান ও বিভিন্ন নির্মাণসামগ্রীর প্রতিষ্ঠান তাদের পণ্য ও সেবাগুলো প্রদর্শন করবে।</p><p>আজ সকাল ১০টায় মেলা উদ্বোধনের পরপরই ক্রেতা-দর্শনার্থীরা প্রবেশ করতে পারবেন। অন্য দিনগুলোয় প্রতিদিন সকাল ১০টা থেকে রাত ৯টা পর্যন্ত দর্শনার্থীরা ঢুকতে পারবেন। মেলায় একবার প্রবেশের সিঙ্গেল টিকিটের মূল্য ৫০ টাকা। তবে পাঁচবার প্রবেশের মাল্টিপল টিকিটের দাম ধরা হয়েছে ১০০ টাকা। এবারের রিহ্যাব মেলায় ২০টি প্রতিষ্ঠান স্পনসর করেছে।</p></div></div></div></body></html>"
        },
        {
            "title": "বাংলাদেশের সব পক্ষের সঙ্গে ভারতের সম্পর্ক শক্তিশালী করা জরুরি | প্রথম আলো",
            "time": "2025-12-24T08:28:41",
            "imgUrl": "https://media.prothomalo.com/prothomalo-bangla%2F2025-12-24%2F44967zq1%2Fcrisis-group-report-cover.jpg?rect=0%2C93%2C1315%2C690&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রতিবেদনে বলা হয়, ভারত যৌক্তিকভাবেই নিজেদের অর্থনৈতিক ও নিরাপত্তার স্বার্থকে অগ্রাধিকার দেবে, তবে একই সঙ্গে দেশটিকে এটিও নিশ্চিত করতে হবে, যেন তাদের উদ্যোগগুলো উভয় পক্ষের জন্য লাভজনক হয় এবং বাংলাদেশের অভ্যন্তরীণ সংবেদনশীল বিষয়গুলো বিবেচনায় থাকে। ২০২৪ সালের আগস্টে আরোপিত ভিসা নিষেধাজ্ঞা তুলে নেওয়ার মধ্য দিয়ে নয়াদিল্লির উচিত নিজ থেকে আগ্রহী হয়ে কূটনৈতিক তৎপরতা ও নতুন নীতি নিয়ে পরিকল্পনা শুরু করা, যা তারা নতুন সরকারের কাছে তুলে ধরতে পারে।</p><p>অন্যদিকে বাংলাদেশের রাজনৈতিক দলগুলোর ভারতবিরোধী মনোভাব থেকে সরে আসার বিষয়টিতে গুরুত্ব দিয়ে আইসিজি বলেছে, এ ধরনের নির্বাচনী কৌশল ভারতের সেই বদ্ধমূল ধারণাকেই আরও জোরালো করবে যে নির্বাচনে প্রতিদ্বন্দ্বিতাকারী প্রধান দলগুলো তাদের স্বার্থের পরিপন্থী, বিশেষ করে নিরাপত্তার ক্ষেত্রে—যে ধারণাটি ঐতিহাসিক ঘটনাপ্রবাহের ভিত্তিতে তৈরি। এর পরিবর্তে সম্ভাব্য নতুন সরকারের উচিত হবে নয়াদিল্লির ইতিবাচক উদ্যোগগুলোয় সাড়া দেওয়া, একটি ভারসাম্যপূর্ণ পররাষ্ট্রনীতি গ্রহণ করা, বিদ্রোহ ও চরমপন্থা নিয়ন্ত্রণে রাখা এবং আন্তসীমান্ত চোরাচালান ও অবৈধ অভিবাসন রোধে আরও কার্যকর পদক্ষেপ নেওয়া।</p><p>আগামী বছরগুলোয় দ্বিপক্ষীয় সম্পর্ককে সঠিক পথে পরিচালনা এবং একে স্থিতিশীলতার উৎস হিসেবে গড়ে তোলার জন্য ভারতের নিরাপত্তা–উদ্বেগ নিরসন করা হবে এ ক্ষেত্রে অত্যন্ত গুরুত্বপূর্ণ উপাদান, বলেছে আইসিজি।</p></div></div></div></body></html>"
        },
        {
            "title": "আতাউর রহমান বিক্রমপুরী গ্রেপ্তার | প্রথম আলো",
            "time": "2025-12-24T08:21:59",
            "imgUrl": "https://media.prothomalo.com/prothomalo-bangla%2F2025-12-24%2Frcgied1a%2F1b471e37_49f5_4250_a1b9_fa9f505c9a72.jfif?rect=0%2C32%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আতাউর রহমান বিক্রমপুরীকে গ্রেপ্তার করেছে পুলিশ। ঢাকা মহানগর পুলিশের (ডিএমপি) গণমাধ্যম ও জনসংযোগ বিভাগের উপকমিশনার (ডিসি) মুহাম্মদ তালেবুর রহমান আজ বুধবার বেলা দেড়টার দিকে প্রথম আলোকে এই তথ্য জানান। তালেবুর রহমান বলেন, নরসিংদী থেকে আতাউর রহমানকে গ্রেপ্তার করে ডিএমপির গোয়েন্দা শাখা (ডিবি)। গাজীপুর মহানগর পুলিশের (জিএমপি) অনুরোধে আতাউর রহমানকে গ্রেপ্তার করা হয়। তাঁকে জিএমপিতে হস্তান্তর করা হয়েছে।</p></div></div></div></body></html>"
        },
        {
            "title": "গানে দেশপ্রেম, প্রেম আর বেদনার ভাষা বদলে দিয়েছিলেন যিনি | প্রথম আলো",
            "time": "2025-12-24T08:21:37",
            "imgUrl": "https://media.prothomalo.com/prothomalo-bangla%2F2021-08%2F5433ea2f-7c25-401c-a2c3-a3fd636830b4%2Ff10cad47-e03e-4cad-a99b-d23bb16b47dd.jpg?rect=0%2C0%2C300%2C158&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আলাউদ্দিন আলী তেমনই একজন সুরশিল্পী, যিনি সুরের রং দিয়ে অন্তরের বিমূর্ত ভাবনাগুলোকে মূর্ত করে তুলতে পারতেন—এমনটা মনে করেন সৈয়দ আবদুল হাদী। তিনি বলেছিলেন, ‘ও আমার বাংলা মা তোর আকুল করা রূপের সুধায়’ বা ‘সূর্যোদয়ে তুমি সূর্যাস্তেও তুমি’ গানের মধ্যে স্বদেশ-প্রকৃতির প্রতি যে বিমুগ্ধতা-তন্ময়তা অথবা ‘আমায় গেঁথে দাও না মাগো’ গানের মধ্যে যে স্বজন হারানোর বেদনাবোধ, তা যেন সুরের রংতুলিতে আঁকা একেকটি ছবি। বাংলা দেশপ্রেমের গানের ভান্ডারে এসব গান ভাস্বর হয়ে থাকবে।</p><p>পুরো সত্তর দশক তিনি মাতিয়ে রেখেছিলেন তাঁর সম্মোহনী সুরের মায়াজালে। মৃত্যুর আগপর্যন্ত কাজ করেছেন, সেই মায়াজালে শ্রোতাদের বন্দী করে রেখেছিলেন তিনি। তাঁর এ সাফল্যের পেছনে ছিল তাঁর অধ্যবসায়, শ্রম ও মেধা। শিল্পী ও শ্রোতাদের মতে, তিনি বেঁচে থাকবেন তাঁর সুরের মায়াজালে মুগ্ধ সংগীতপ্রেমীর অন্তরে চিরকাল।<br>সংগীত পরিবার থেকে এসেছেন আলাউদ্দিন আলী। তাঁর আত্মীয়স্বজনও ছিলেন সংগীত পরিবারের। ফলে এক সংগীত আবহে বেড়ে উঠেছিলেন তিনি। উচ্চাঙ্গসংগীতে তালিম নিয়েছেন পরিবারেরই গুণীজনদের কাছে। সেই তালিমকে তাঁর অসাধারণ মেধা দিয়ে আত্মস্থ করেছেন। সেই সঙ্গে দেশ-বিদেশের বৃহত্তর সংগীতজগতের সঙ্গেও পরিচিত হয়েছেন, নিজেকে ঋদ্ধ করেছেন। কিশোর বয়স থেকেই বেহালা বাজাতেন ঢাকা অর্কেস্ট্রাতে। এই সুবাদেই তিনি সে সময়ের বিখ্যাত সংগীত পরিচালক সুবল দাস, আলী হোসেন, শহীদ আলতাফ মাহমুদ, খান আতাউর রহমান, খন্দকার নুরুল আলম, সত্য সাহা, আনোয়ার পারভেজের মতো গুণীদের সংস্পর্শে এসেছেন, খুব কাছ থেকে দেখেছেন, শিখেছেনও। আনোয়ার পারভেজের সঙ্গে তিনি সহকারী হিসেবেও কাজ করেছেন।</p></div></div></div></body></html>"
        },
        {
            "title": "গভীর রাতে বিএনপি নেতার বাড়িতে ককটেল বিস্ফোরণ, অবিস্ফোরিত ককটেল উদ্ধার | প্রথম আলো",
            "time": "2025-12-24T08:18:41",
            "imgUrl": "https://media.prothomalo.com/prothomalo-bangla%2F2025-12-24%2Fy9b8xu7k%2FUntitled-2.jpg?rect=0%2C160%2C2286%2C1200&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পরিবারের সদস্যরা জানিয়েছেন, মুখোশধারী ছয় ব্যক্তি এসে চারটি বিস্ফোরণ ঘটিয়ে ঘটনাস্থল ত্যাগ করে। এতে ভবনের জানালার কাচ ভাঙলেও কেউ হতাহত হননি।</p><p>প্রয়াত নুরুল ইসলামের ছেলে আবু সুফিয়ান সাংবাদিকদের বলেন, ছয়জন দুর্বৃত্ত মুখোশ পরে এসে পরপর চারটি ককটেল বিস্ফোরণ ঘটায়। দুই পেট্রলবোমা রেখে চলে যায়। বিকট শব্দ শুনে তাঁরা খুব আতঙ্কিত হয়ে পড়েন। এ সময় তাঁরা পুলিশের জরুরি সেবা নম্বর ৯৯৯–এ ফোন দিয়ে পুলিশকে বিষয়টি জানান। পরে পুলিশের একটি দল ঘটনাস্থলে আসে।</p></div></div></div></body></html>"
        },
        {
            "title": "এলডিপি ছেড়ে বিএনপিতে রেদোয়ান, কুমিল্লা-৭ আসনে প্রার্থী তিনি | প্রথম আলো",
            "time": "2025-12-24T08:14:41",
            "imgUrl": "https://media.prothomalo.com/prothomalo-bangla%2F2025-12-24%2Fn72vfdqa%2Fredwan.jpeg?rect=0%2C303%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রেদোয়ান আহমেদ বলেন, ‘আমি ইতিমধ্যে আমার পদত্যাগপত্র চেয়ারম্যানের কাছে পদত্যাগপত্র পাঠিয়ে দিয়েছি।’</p><p>রেদোয়ান আহমেদ বলেন, এলডিপির অধিকাংশ স্থায়ী কমিটির সদস্য ও সারা দেশে এলডিপির নেতা-কর্মীরা বিএনপিতে যোগ দিয়ে প্রার্থীদের পক্ষে নির্বাচনে কাজ করবেন।</p><p>রেদোয়ান আহমেদকে স্বাগত জানিয়ে বিএনপির মহাসচিব মির্জা ফখরুল ইসলাম আলমগীর বলেন, তাঁকে তিনি অভিনন্দন জানাচ্ছেন। তাঁর এই যোগদান ঘরের ছেলের ঘরে ফিরে আসার মতো। তাঁর যোগদান বিএনপিকে আরও শক্তিশালী করবে।</p><p>এই যোগদান অনুষ্ঠানে বিএনপির স্থায়ী কমিটির সদস্য নজরুল ইসলাম খান, আমীর খসরু মাহমুদ চৌধুরী ও ইকবাল হাসান মাহমুদ টুকু উপস্থিত ছিলেন।</p></div></div></div></body></html>"
        }
    ]
}