{
    "source": "প্রথম আলো",
    "articles": [
        {
            "title": "খালেদা জিয়া আমাদের চিনতে পেরেছেন, তবে তাঁর অবস্থা স্থিতিশীল নয়: মির্জা আব্বাস | প্রথম আলো",
            "time": "2025-11-28T21:25:13",
            "imgUrl": "https://media.prothomalo.com/prothomalo-bangla%2F2025-08-22%2Faw0nnh07%2F2.avif?rect=0%2C9%2C515%2C270&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>হাসপাতালের ভেতরের অভিজ্ঞতা তুলে ধরে বিএনপির এই নেতা বলেন, ‘আমরা দূরত্ব বজায় রেখে উনার সঙ্গে কথা বলার চেষ্টা করছি শুধু...উনি আমাদেরকে চিনতে পেরেছেন এবং আমরা সালাম দিয়েছি, উনি রিপ্লাইও (জবাব) দিয়েছেন।’</p><p>এর আগে রাত ১২টার পর হাসপাতালে ফটকে অপেক্ষমাণ সাংবাদিকদের বিএনপির স্থায়ী কমিটির সদস্য আবদুল মঈন খান বলেন, ‘মেডিকেল বোর্ড বসেছিল। বোর্ড তাঁর (খালেদা জিয়া) সর্বশেষ অবস্থা পর্যালোচনা করেছে এবং যা যা করা দরকার, তারা ব্যবস্থা গ্রহণ করছে।’</p><p>দেশি-বিদেশি বিশেষজ্ঞ চিকিৎসকের তত্ত্বাবধানে গঠিত মেডিকেল বোর্ডের অধীনে খালেদা জিয়ার চিকিৎসা দেওয়া হচ্ছে । চিকিৎসকেরা জানিয়েছেন, তাঁর হৃদ্‌যন্ত্র ও ফুসফুসে সংক্রমণ দেখা দিয়েছে। খালেদা জিয়ার শারীরিক অবস্থা ‘অত্যন্ত সংকটাপন্ন’ বলে চিকিৎসকদের বরাত দিয়ে শুক্রবার দুপুরে জানান বিএনপির মহাসচিব মির্জা ফখরুল ইসলাম আলমগীর।</p><p>বিএনপি চেয়ারপারসনের শারীরিক অবস্থা নিয়ে উদ্বেগ জানিয়ে তাঁর জন্য দেশবাসীর কাছে দোয়া চেয়েছেন প্রধান উপদেষ্টা অধ্যাপক মুহাম্মদ ইউনূস। এ ছাড়া খালেদা জিয়ার শারীরিক অবস্থার খোঁজখবর নিতে শুক্রবার এভারকেয়ার হাসপাতালে যান অন্তর্বর্তী সরকারের আইন, বিচার ও সংসদবিষয়ক উপদেষ্টা অধ্যাপক আসিফ নজরুল।</p></div></div></div></body></html>"
        },
        {
            "title": "খালেদা জিয়ার অবস্থা ‘অত্যন্ত সংকটাপন্ন’ | প্রথম আলো",
            "time": "2025-11-28T20:35:36",
            "imgUrl": "https://media.prothomalo.com/prothomalo-bangla%2F2024-02%2F856d46f3-2f85-44c5-abcb-0cbec309c0c2%2F1.webp?rect=0%2C0%2C600%2C315&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মহাসচিব বলেন, ‘আমরা দোয়া চেয়েছি আল্লাহ তাআলার কাছে, তিনি যেন ম্যাডামকে সম্পূর্ণ সুস্থ করে দেন, সুস্থ অবস্থায় আবার জনগণের মাঝে ফিরিয়ে দেশের মানুষের জন্য কাজ করার সুযোগ করে দেন।’ তিনি আরও বলেন, ‘আমরা আবারও দেশের মানুষের কাছে তাঁর রোগমুক্তির জন্য দোয়া করার আহ্বান জানাচ্ছি। সবাই ম্যাডামের জন্য দোয়া করবেন।’</p><p>এর আগে সকালে জাতীয় প্রেসক্লাবে ফেডারেল সাংবাদিক ইউনিয়নের (বিএফইউজে) দ্বিবার্ষিক-বার্ষিক সম্মেলনেও মির্জা ফখরুল দলের চেয়ারপারসনের শারীরিক অবস্থা তুলে ধরে সাংবাদিকদের মাধ্যমে দেশবাসীর কাছে দোয়া চান।</p><p>বিএনপির মহাসচিব বলেন, ‘ম্যাডাম অসুস্থ হয়ে এভারকেয়ার হাসপাতালে আছেন। গতকাল (বৃহস্পতিবার) রাতে আমি প্রায় দুইটার সময়ে ফিরেছি হাসপাতাল থেকে। তখনো ডাক্তাররা চেষ্টা করছিলেন, কাজ করছিলেন।’</p><p>খালেদা জিয়ার রোগমুক্তি ও সুস্থতা কামনায় রাজধানীসহ সারা দেশে মসজিদে মসজিদে জুমার নামাজের পর দোয়া হয়েছে বলে বিএনপির জ্যেষ্ঠ যুগ্ম মহাসচিব রুহুল কবির রিজভী জানিয়েছেন।</p></div></div></div></body></html>"
        },
        {
            "title": "ছায়ানট সংগীতবিদ্যায়তনের সমাবর্তন অনুষ্ঠিত | প্রথম আলো",
            "time": "2025-11-28T20:18:31",
            "imgUrl": "https://media.prothomalo.com/prothomalo-bangla%2F2025-11-28%2F6f8t1gkx%2F1.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শুরুতে ছিল ছায়ানটের সাধারণ সম্পাদক লাইসা আহমদ লিসার স্বাগত সম্ভাষণ। প্রধান অতিথি ফাহ্‌মিদা খাতুনের ওপর একটি তথ্যচিত্র উপস্থাপনের পর তিনি সমাবর্তন ভাষণ দেন। তিনি বলেন, ‘আমরা অনেক বাধা অতিক্রম করে সংগীত শিক্ষা করেছি। বর্তমান প্রজন্ম অত্যন্ত ভাগ্যবান। তারা জীবনের শুরুতে ছায়ানটের মতো একটি প্রতিষ্ঠানে শিক্ষার সুযোগ পেয়েছে।’</p><p>অনুষ্ঠানে ছায়ানটের সভাপতি সারওয়ার আলী বলেন, ‘এখন যে ভূমিকম্পের রেখার কথা শুনছি, এ দেশের মানুষের মধ্যে তার চেয়ে অনেক বড় বিভেদরেখা দৃশ্যমান। সংগীত মানুষে মানুষে বিভেদ দূর করতে পারে।’ সভাপতির বক্তব্যের পর শিক্ষার্থীদের মধ্যে অভিজ্ঞানপত্র বিতরণ করা হয়।</p></div></div></div></body></html>"
        },
        {
            "title": "হাসপাতালে গিয়ে খালেদা জিয়ার খবর নিলেন উপদেষ্টা আসিফ নজরুল ও বিএনপির জ্যেষ্ঠ নেতারা | প্রথম আলো",
            "time": "2025-11-28T19:47:51",
            "imgUrl": "https://media.prothomalo.com/prothomalo-bangla%2F2025-11-28%2F0byg9ve7%2FEvercare-Khaleda-01.jpg?rect=0%2C144%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রায় ৮০ বছর বয়সী খালেদা জিয়া দীর্ঘদিন ধরে হৃদ্‌রোগ, ডায়াবেটিস, আর্থ্রাইটিস, লিভার সিরোসিস, কিডনির জটিলতাসহ নানা শারীরিক অসুস্থতায় ভুগছেন। গত রোববার শ্বাসকষ্ট দেখা দিলে দ্রুত তাঁকে রাজধানীর এভারকেয়ার হাসপাতালে নেওয়া হয়। পরে চিকিৎসকেরা জানান, খালেদা জিয়ার হৃদ্‌যন্ত্র ও ফুসফুসে সংক্রমণ দেখা দিয়েছে।</p><p>উন্নত চিকিৎসার জন্য গত ৭ জানুয়ারি লন্ডনে যান খালেদা জিয়া। ১১৭ দিন লন্ডনে অবস্থান শেষে গত ৬ মে তিনি দেশে ফেরেন। এরপর একাধিকবার শারীরিক নানা জটিলতায় তাঁকে হাসপাতালে যেতে হয়েছে।</p></div></div></div></body></html>"
        },
        {
            "title": "প্রধান উপদেষ্টার প্রতি তারেক রহমানের কৃতজ্ঞতা প্রকাশ | প্রথম আলো",
            "time": "2025-11-28T19:06:17",
            "imgUrl": "https://media.prothomalo.com/prothomalo-bangla%2F2025-11-08%2Fpwwgw282%2FTarek-Rahman-01.jpg?rect=0%2C140%2C1040%2C546&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিবৃতিতে বলা হয়, বিএনপির চেয়ারপারসন ও সাবেক প্রধানমন্ত্রী দেশনেত্রী বেগম খালেদা জিয়া বর্তমানে রাজধানীর এভারকেয়ার হাসপাতালে সংকটাপন্ন অবস্থায় চিকিৎসাধীন রয়েছেন। শুক্রবার এক বিবৃতিতে বাংলাদেশ সরকারের প্রধান উপদেষ্টা অধ্যাপক মুহাম্মদ ইউনূস বেগম খালেদা জিয়ার অসুস্থতা নিয়ে গভীর উদ্বেগ প্রকাশ করে দেশবাসীর কাছে তাঁর আশু সুস্থতার জন্য দোয়া কামনা করেছেন। প্রধান উপদেষ্টা ড. ইউনূস তিনবারের এই সাবেক প্রধানমন্ত্রীর নিয়মিত স্বাস্থ্যের অগ্রগতি সম্পর্কে খোঁজখবর রাখছেন এবং তাঁর সুচিকিৎসায় প্রয়োজনীয় সব সহায়তা ও সমন্বয়ে সার্বক্ষণিক প্রস্তুত থাকার জন্য সংশ্লিষ্ট সবাইকে নির্দেশ প্রদান করেছেন। বিবৃতিতে প্রধান উপদেষ্টা আরও বলেছেন, গণতান্ত্রিক উত্তরণের এই সময়ে বেগম খালেদা জিয়া জাতির জন্য ভীষণ রকম অনুপ্রেরণা, তাঁর সুস্বাস্থ্য দেশের জন্য অত্যন্ত গুরুত্বপূর্ণ।</p></div></div></div></body></html>"
        },
        {
            "title": "শ্রীলঙ্কায় ঘূর্ণিঝড় ও বন্যায় ৮০ জনের বেশি নিহত | প্রথম আলো",
            "time": "2025-11-28T18:50:27",
            "imgUrl": "https://media.prothomalo.com/prothomalo-bangla%2F2025-11-28%2Frtxzqwio%2FWhatsApp-Image-2025-11-29-at-12.46.55-AM.jpeg?rect=0%2C113%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বার্তা সংস্থা রয়টার্সের প্রতিবেদনে বলা হয়েছে, ঘূর্ণিঝড় ডিটওয়ার প্রভাবে শুক্রবার সকাল ৬টা পর্যন্ত আগের ২৪ ঘণ্টায় ৩০০ মিলিমিটারের (১১ দশমিক ৮ ইঞ্চি) বেশি বৃষ্টিপাত হয়েছে। ভোরে ঘূর্ণিঝড়টি আঘাত হানে। এই সময় ঘণ্টায় প্রায় ৬৫ কিলোমিটার গতিবেগে বাতাস প্রবাহিত হয়েছে। দেশটির পূর্ব ও মধ্যাঞ্চল সবচেয়ে বেশি ক্ষতিগ্রস্ত হয়েছে। অধিকাংশ মানুষের মৃত্যু হয়েছে ভূমিধসে। এবার যে বন্যা দেখা দিয়েছে, তা কয়েক দশকের মধ্যে সবচেয়ে ভয়াবহ।</p><p>ঘূর্ণিঝড় ও বন্যার কারণে মোরাগাহাকান্দা, এলাহেরা ও কুমারা এলা সেতু পানির তোড়ে ভেসে গেছে। গুরুত্বপূর্ণ এই তিন সেতু ধসে যাওয়া মাতালে, পলোন্নারুয়া, কুরুনেগালা ও উভা প্রদেশের সঙ্গে সড়ক যোগাযোগবিচ্ছিন্ন হয়ে পড়েছে। এসব সড়ক বাণিজ্য, কৃষি ও ত্রাণবাহী যান চলাচলের জন্য অত্যন্ত গুরুত্বপূর্ণ।</p></div></div></div></body></html>"
        },
        {
            "title": "ইইউ অংশীদারদের অগ্রাহ্য করে আবারও মস্কোয় পুতিনের সঙ্গে বসলেন অরবান | প্রথম আলো",
            "time": "2025-11-28T18:45:41",
            "imgUrl": "https://media.prothomalo.com/prothomalo-bangla%2F2025-11-28%2Fzqyoe41w%2FPutin-and-Hungarian-Prime.JPG?rect=0%2C408%2C7898%2C4146&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>হাঙ্গেরির রাজধানী বুদাপেস্টে যুক্তরাষ্ট্রের প্রেসিডেন্ট ডোনাল্ড ট্রাম্পের সঙ্গে পুতিনের সম্ভাব্য বৈঠকের আয়োজনের প্রস্তাব দিয়েছেন অরবান। এ জন্য অরবানকে ধন্যবাদ জানিয়ে ট্রাম্পের সঙ্গে নিজের সাম্প্রতিক আলাপের প্রসঙ্গে টেনে পুতিন বলেন, ‘ট্রাম্প তাৎক্ষণিক বলেছিলেন, হাঙ্গেরির সঙ্গে আমাদের সম্পর্ক ভালো। আপনার সঙ্গে ভিক্টরের সুসম্পর্ক রয়েছে, আমার সঙ্গেও তাই। তাই আমিও এই প্রস্তাব করছি। হ্যাঁ, আমরা আনন্দের সঙ্গে সম্মত হয়েছি।’</p><p>বুদাপেস্ট ‘শান্তি সম্মেলনের’ প্রস্তাবটি করা হয়েছিল গত মাসে। কিন্তু একপর্যায়ে তা স্থগিত হয়ে যায়। জানা গেছে, পুতিন নিজেদের দাবি নিয়ে কোনো আপস করতে রাজি না হওয়ায় শীর্ষ সম্মেলনটি স্থগিত করা হয়েছিল।</p></div></div></div></body></html>"
        },
        {
            "title": "সিসিইউতে খালেদা জিয়া: এভারকেয়ারে আসছেন বিএনপির নেতা-কর্মীরা | প্রথম আলো",
            "time": "2025-11-28T18:26:16",
            "imgUrl": "https://media.prothomalo.com/prothomalo-bangla%2F2025-11-28%2F0byg9ve7%2FEvercare-Khaleda-01.jpg?rect=0%2C144%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রায় ৮০ বছর বয়সী খালেদা জিয়া দীর্ঘদিন ধরে হৃদ্‌রোগ, ডায়াবেটিস, আর্থ্রাইটিস, লিভার সিরোসিস, কিডনির জটিলতাসহ নানা শারীরিক অসুস্থতায় ভুগছেন। গত রোববার শ্বাসকষ্ট দেখা দিলে দ্রুত তাঁকে রাজধানীর এভারকেয়ার হাসপাতালে নেওয়া হয়। পরে চিকিৎসকেরা জানান, খালেদা জিয়ার হৃদ্‌যন্ত্র ও ফুসফুসে সংক্রমণ দেখা দিয়েছে।</p><p>উন্নত চিকিৎসার জন্য গত ৭ জানুয়ারি লন্ডনে যান খালেদা জিয়া। ১১৭ দিন লন্ডনে অবস্থান শেষে গত ৬ মে তিনি দেশে ফেরেন। এরপর একাধিকবার শারীরিক নানা জটিলতায় তাঁকে হাসপাতালে যেতে হয়েছে।</p></div></div></div></body></html>"
        },
        {
            "title": "টানা তৃতীয় মেয়াদে জামায়াতের আমির হিসেবে শপথ নিলেন শফিকুর রহমান | প্রথম আলো",
            "time": "2025-11-28T17:57:18",
            "imgUrl": "https://media.prothomalo.com/prothomalo-bangla%2F2025-11-28%2F1nlnbkd8%2FJamat-Amir.jpg?rect=0%2C4%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অনুষ্ঠানে বক্তব্যে নতুন বাংলাদেশ গড়ে তোলার ক্ষেত্রে সবাই মিলে ঐক্যবদ্ধভাবে কাজ করতে হবে উল্লেখ করেন শফিকুর রহমান। তিনি বলেন, ‘এখানে কোনো রাজনৈতিক বিভাজন আর মেজরিটি এবং মাইনোরিটির কোনো সংঘাত আমরা আর দেখতে চাই না।’</p><p>উন্নত দেশগুলোতে মেজরিটি-মাইনোরিটি বলে কিছু নেই উল্লেখ করে জামায়াতে ইসলামীর আমির বলেন, ‘তারা ইউনাইটেড নেশন, ঐক্যবদ্ধ জাতি। আমাদের মধ্যে পরিকল্পিতভাবে এটি সৃষ্টি করা হয়েছে, যাতে জাতিকে মুখোমুখি করে রাখা যায়। আমরা এটি মানি না, মানতে চাই না।’</p><p>এ সময় বিগত সরকার জামায়াত নেতাদের ওপর অন্যায়-জুলুম চালিয়েছে উল্লেখ করে শফিকুর রহমান বলেন, ‘জেলখানা ছিল আমাদের প্রথম বাসস্থান। বারবার আমাদের আটকে রাখা হয়েছে। আমাদের বিরুদ্ধে সত্যিকারের কোনো অভিযোগ ছিল না। অভিযোগ একটাই যে আমরা অন্যায়ের বিরুদ্ধে প্রতিবাদ করতাম। কিন্তু সেই প্রতিবাদটাও আমরা স্বস্তির সঙ্গে করতে পারতাম না। আমাদের ওপর নানাবিধ অপশাসন, কালো আইন ও হুকুম চাপিয়ে দেওয়া হয়েছিল।’</p></div></div></div></body></html>"
        },
        {
            "title": "কারাগার থেকে মুক্তি পেলেন অধ্যাপক হাফিজুর রহমান কার্জন | প্রথম আলো",
            "time": "2025-11-28T17:55:05",
            "imgUrl": "https://media.prothomalo.com/prothomalo-bangla%2F2025-08-29%2Fbjcedgbc%2Flatif-2.jpg?rect=0%2C30%2C1599%2C839&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সকাল ১০টায় আলোচনা সভা শুরু হলে প্রথমে বক্তব্য দেন হাফিজুর রহমান। তাঁর বক্তব্য শেষ হওয়ার পরই মিছিল নিয়ে একদল ব্যক্তি ডিআরইউ মিলনায়তনে ঢোকেন। এ সময় তাঁরা ‘জুলাইয়ের হাতিয়ার, গর্জে উঠুক আরেকবার’, ‘লীগ ধর, জেলে ভর’, ‘জুলাইয়ের যোদ্ধারা, এক হও লড়াই করো’ প্রভৃতি স্লোগান দেন। একপর্যায়ে তাঁরা গোলটেবিল আলোচনার ব্যানার ছিঁড়ে আলোচনায় অংশ নেওয়া ব্যক্তিদের অবরুদ্ধ করে রাখেন। দুপুর সোয়া ১২টার দিকে পুলিশের একটি দল আসে। বিক্ষোভকারীরা পুলিশের কাছে লতিফ সিদ্দিকী, হাফিজুর রহমান, মঞ্জুরুল আলমসহ অন্তত ১৬ জনকে তুলে দেন।</p></div></div></div></body></html>"
        },
        {
            "title": "যুক্তরাষ্ট্রে বিশ্বকাপের ড্র অনুষ্ঠান বর্জনের ঘোষণা ইরানের | প্রথম আলো",
            "time": "2025-11-28T17:54:50",
            "imgUrl": "https://media.prothomalo.com/prothomalo-bangla%2F2025-03-27%2F9wm0720g%2FFBL-WC-2026-ASIA-QUALIFIERS-IRN-UZB-203046.jpg?rect=0%2C0%2C3871%2C2032&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তবে এর মধ্যেও দুই দেশ উচ্চপর্যায়ের পারমাণবিক আলোচনা চালাচ্ছিল, যা এপ্রিল মাসে শুরু হয়। এই আলোচনায় মূল বিরোধ ছিল ইরানের ইউরেনিয়াম সমৃদ্ধকরণের অধিকার নিয়ে, যা তেহরান ‘অবিচ্ছেদ্য অধিকার’ হিসেবে দাবি করে।</p><p>তবে জুনের মাঝামাঝি সময়ে ইসরায়েল ইরানের ওপর নজিরবিহীন হামলা চালালে এসব আলোচনা থেমে যায়। সে সময় ১২ দিনের এক সংঘাত শুরু হয়, যাতে যুক্তরাষ্ট্রও স্বল্প সময়ের জন্য যুক্ত হয় এবং ইরানের কয়েকটি গুরুত্বপূর্ণ পারমাণবিক স্থাপনায় হামলা চালায়।</p></div></div></div></body></html>"
        },
        {
            "title": "নারী এমপিরা শ্রমজীবী নারীর কথা বলছেন কি না, সেটিও দেখতে হবে | প্রথম আলো",
            "time": "2025-11-28T17:37:35",
            "imgUrl": "https://media.prothomalo.com/prothomalo-bangla%2F2025-11-28%2Fnp3v2bb4%2Fwomen-convention.jpg?rect=737%2C0%2C2796%2C1468&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কনভেনশনে আরও বক্তব্য দেন ঢাকা বিশ্ববিদ্যালয়ের শিক্ষক মোশাহিদা সুলতানা, নারীনেত্রী লীলা রায়, সীমা দত্ত, রুখসানা আফরোজ, শুভ্রা কুবি, ফারহানা আক্তার, নাছিমা আক্তার, পার্বতী রিচিল, শামীমা নাসরীন, ইতি রানী দাস, সেলিনা বানু, হামিদা খাতুন, সাহানারা বেগম, খোরশেদুন নাহার ভূঁইয়া, জান্নাতুল ফেরদৌস, আসমা খাতুন, রিসালাযুন্নাহারসহ অনেকে।</p><p>কনভেনশনে বাউলগান পরিবেশন করেন এলিজা পুতুল ও আলমগীর বাউল। এ ছাড়া সংগীত পরিবেশন করেন জলি পাল ও সুইটি বেগম।</p></div></div></div></body></html>"
        },
        {
            "title": "কেউ আমার অভিনয় দেখতে না চাইলে কিছু করার নেই: অঞ্জন দত্ত | প্রথম আলো",
            "time": "2025-11-28T17:25:00",
            "imgUrl": "https://media.prothomalo.com/prothomalo-bangla%2F2024-01%2Fb8006bdf-91f5-4f21-837c-b814229a950f%2Fchalchitra_ekhon.jpg?rect=0%2C0%2C1024%2C538&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-22%2F104appjl%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সংবাদমাধ্যম ও চলচ্চিত্র সমালোচকদের প্রভাব নিয়েও স্পষ্ট মন্তব্য করেছেন তিনি। তাঁর কথায়, মিডিয়া বা সাংবাদিকদের লেখার ধার বা দাম এতটাই কম যে তারা গাদা গুচ্ছের লিখে গেলেও দর্শক হলমুখী হবে না। তিনি লিখেছেন, ‘আমরা কয়েকজন চেষ্টা করে যাচ্ছি একটু ভালো সিনেমা করার। কারণ, এটা করেই আমাদের রোজগার। সাংবাদিক বা পডকাস্টের দলবল চেষ্টা করছে বাজার ঠান্ডা বা গরম করার। পোস্টারের ওপরে পোস্টার পড়ে যাচ্ছে। সবই বাসী খবর।’<br>দর্শকদের উদ্দেশে অঞ্জন লিখেছেন, ‘তবে এটাও ঠিক যে আপনারা অর্থাৎ দর্শকদের হাতে একদম সময় নেই বা আপনাদের পকেট গড়ের মাঠ, এ রকম আদৌ নয়। আপনারাও কিন্তু চাইলে কিছুক্ষণের জন্য নিজেদের টেলিফোনটা বন্ধ করে ফেলতে পারেন। সর্বক্ষণ ওটা নিয়ে গেম খেলা, একই রান্নার একই রেসিপি দেখা, কী করলে রোগা হবেন, হজম শক্তি বাড়বে, কোথায় ধস নামল, কে ছাদে উঠে নাচ্ছে, কে কী গোগ্রাসে খাচ্ছে, আগামী সপ্তাহে পৃথিবী ধ্বংস হয়ে যাবে কি না, সেই নিয়ে কারুর বাতেলা শোনা এসব কিছুক্ষণের জন্য বন্ধ করে একটু ভেবে দেখতে পারেন, আপনার পছন্দ হতে পারে এ রকম একটা সিনেমার হলে ঢুকবেন কি না। বিশাল কোনো ক্ষতি হবে না।’</p></div></div></div></body></html>"
        },
        {
            "title": "গানের তালে তালে অনুশীলন আজারবাইজানের মেয়েদের | প্রথম আলো",
            "time": "2025-11-28T17:20:00",
            "imgUrl": "https://media.prothomalo.com/prothomalo-bangla%2F2025-11-28%2F5tjdr64j%2Fe3d3be87-aa8a-4c9c-b92c-af90021a8a69.jfif?rect=0%2C91%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অবশ্য ৭টা ৩৫ মিনিটের পর আর তাঁদের অনুশীলন দেখার সুযোগ হয়নি গণমাধ্যমকর্মীদের। এমন আনন্দ নিয়ে অনুশীলন করা আজারবাইজানের ফুটবলে উত্থানের গল্পেও রোমাঞ্চ কম নেই। ২০০৬ সালে আন্তর্জাতিক ম্যাচে অভিষেক তাদের। এর পর থেকে খুব বেশি টুর্নামেন্ট না খেললেও উন্নতির গ্রাফটা ঈর্ষণীয়। তিন বছরের মধ্যে ফিফা র‍্যাঙ্কিংয়ে ৫৫ নম্বর অবস্থানটা নিজেদের করে নেয় উয়েফার সদস্য দেশটি। বর্তমানে একটু কমে র‍্যাঙ্কিংয়ে তাদের অবস্থান ৭৪।</p><p>এই অল্প সময়ে দলটির পারফরম্যান্সও দারুণ। ২০০৯ ইউরো বাছাইয়ে নাম লিখিয়ে এস্তোনিয়াকে হারায় আজারবাইজান। ২০১১ বিশ্বকাপ বাছাইপর্বে বিশ্ব দেখেছে তাদের চমক, শক্তিশালী ওয়েলসকে হারানোর পর ইউরোপের অন্যতম পরাশক্তি বেলজিয়ামের পয়েন্টে ভাগ বসায়। এর আগে ২০১০ বিশ্বকাপ বাছাইয়ে রাশিয়ার কাছ থেকে পয়েন্ট কেড়ে নেয় দলটি।</p><p>আজারবাইজানের এমন পথচলার সঙ্গী দলটির অধিনায়ক সেভিঞ্জ জাফারজাদে বলেছেন এতটা পথ পাড়ি দিতে কতটা লড়াই করতে হয়েছে, ‘আমি জানি আপনাদের (বাংলাদেশের) একটি ভালো দল আছে। এটা ভেবে আমি খুব খুশি যে আপনারা নারী ফুটবলের জন্য চেষ্টা করছেন। কিছু মুসলিম দেশে এটা খুব কঠিন। মানসিকতা কিংবা নানা কারণে। আমার দেশেও একই রকম পরিস্থিতি ছিল। কিন্তু এখন, আলহামদুলিল্লাহ, সবকিছু বদলে গেছে, কারণ আমরা ইউরোপে ভালো ফল দিচ্ছি।’ তাঁদের ঘরোয়া লিগও বেশ শক্তিশালী। অল্প সময়ে দলটি এগিয়ে যাওয়ার নেপথ্যে এই লিগ ব্যবস্থার অবদানও কম নয়।</p></div></div></div></body></html>"
        },
        {
            "title": "এই মুহূর্তে বিচার, সংস্কার, নির্বাচনই দেশের মানুষের প্রধান স্বার্থ: জোনায়েদ সাকি | প্রথম আলো",
            "time": "2025-11-28T17:17:28",
            "imgUrl": "https://media.prothomalo.com/prothomalo-bangla%2F2025-11-28%2Fe82f7r6t%2FNARAYANGONJDH078020251128IMG-20251128-WA0168.JPG.JPG?rect=94%2C0%2C1423%2C747&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এই মুহূর্তে বিচার, সংস্কার, নির্বাচনই দেশের মানুষের প্রধান স্বার্থ উল্লেখ করে গণসংহতি আন্দোলনের প্রধান সমন্বয়কারী জোনায়েদ সাকি বলেছেন, বর্তমানের বিদ্যমান সংবিধান না বদলালে জনগণের হাতে ক্ষমতা আসবে না। কারণ, সংবিধানের অগণতান্ত্রিকতার সুযোগে একজন ব্যক্তির হাতে সব ক্ষমতা কুক্ষিগত ছিল।</p><p>শুক্রবার বিকেলে গণসংহতি আন্দোলন নারায়ণগঞ্জ জেলা ও মহানগর শাখার উদ্যোগে আয়োজিত মিছিলের পর সমাবেশে প্রধান অতিথির বক্তব্যে জোনায়েদ সাকি এ মন্তব্য করেন। ​নগরের খানপুর মেট্রো হলের সামনে থেকে দলের নির্বাচনী প্রতীক ‘মাথাল’ নিয়ে মিছিলটি শুরু হয় এবং শহরের প্রধান সড়কগুলো প্রদক্ষিণ করে নিতাইগঞ্জে গিয়ে শেষ হয়।</p></div></div></div></body></html>"
        },
        {
            "title": "মেধাবীদের রাজনীতিতে আসার আহ্বান উপদেষ্টা ফাওজুল কবিরের | প্রথম আলো",
            "time": "2025-11-28T17:15:18",
            "imgUrl": "https://media.prothomalo.com/prothomalo-bangla%2F2025-11-28%2Fm6jzict6%2F%E0%A6%AB%E0%A6%93%E0%A6%9C%E0%A7%81%E0%A6%B2.jpg?rect=0%2C0%2C795%2C417&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শিক্ষাজীবন শেষে সবাই সম্পদ অর্জনের পথে যাবে—এটাই স্বাভাবিক। কিন্তু সম্পদ অর্জনের পথ কী হবে, সে বিষয়ে কথা বলেন ফাওজুল কবির খান। তিনি বলেন, অর্থ উপার্জনের দুটি পথ রয়েছে। একটি হচ্ছে উৎপাদন, উদ্ভাবন ও পরিশ্রমের পথ। অন্যটি হচ্ছে ঘুষ, দুর্নীতি ও ক্ষমতার কাছাকাছি থাকার পথ। তরুণদের প্রথম পথটি বেছে নেওয়ার আহ্বান জানান তিনি।</p><p>এ বিষয়ে শিক্ষার্থীদের উদ্দেশে ফাওজুল কবির বলেন, ‘ধনী হও, কিন্তু স্টিভ জবস বা বিল গেটসের মতো সৃষ্টির মাধ্যমে। ক্ষমতার করিডরে ঘুরে ধনী হয়ো না।’ এ সময় তিনি দেশের কিছু ব্যবসায়ী-ধনকুবেরের ভূমিকা নিয়ে পরোক্ষ সমালোচনাও করেন। তিনি বলেন, সবাই এমন নয়। তবে কিছু কিছু ব্যবসায়ী কর না দিয়ে বা ব্যাংকঋণ ফেরত না দিয়েও প্রভাবশালী হয়ে উঠেছেন।</p></div></div></div></body></html>"
        },
        {
            "title": "ভূমিকম্প-অগ্নিকাণ্ডের ভয়াবহ ঝুঁকিতে ঢাকা | প্রথম আলো",
            "time": "2025-11-28T17:11:06",
            "imgUrl": "https://media.prothomalo.com/prothomalo-bangla%2F2025-11-28%2Foluml7cz%2Fidp-seminar.jpg?rect=0%2C109%2C1534%2C805&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ভূগর্ভস্থ পানি তোলায় মারাত্মক বিপর্যয়ের শঙ্কা</strong></p><p>ঢাকা বিশ্বের দ্বিতীয় সর্বাধিক ঘনবসতিপূর্ণ শহর হওয়ায় ভূমিকম্প ও অগ্নিকাণ্ডের ঝুঁকি অত্যন্ত বেশি বলে জানান জাহাঙ্গীরনগর বিশ্ববিদ্যালয়ের নগর ও অঞ্চল পরিকল্পনা বিভাগের সহযোগী অধ্যাপক ফরহাদুর রেজা। তিনি বলেন, অপরিকল্পিত নগরায়ণ, ভূমির সঠিক ব্যবহারের অভাব ও খোলা জায়গার স্বল্পতা শহরকে আরও ঝুঁকিপূর্ণ করেছে।</p><p>ঝুঁকিপ্রবণ এলাকা চিহ্নিত করে বিল্ডিং কোড মেনে চলতে বাধ্য করা, পর্যাপ্ত খোলা জায়গা, দুর্ঘটনার সময় ভবন থেকে বের হওয়ার মতো জায়গা রাখা ও জরুরি পরিস্থিতি তৈরি হলে তা মোকাবিলায় ওয়ার্ডভিত্তিক দল গঠনের মতো বিষয়গুলোকে অত্যাবশ্যক বলে উল্লেখ করেন অধ্যাপক ফরহাদুর রেজা। তিনি একই সঙ্গে গ্যাস, পানি, বিদ্যুৎসহ নাগরিক পরিষেবা ব্যবস্থাকে কেন্দ্রীয়ভাবে নিয়ন্ত্রণযোগ্য ও নিরাপদ করার পরামর্শ দেন।</p><p>ফরহাদুর রেজা বলেন, ভূগর্ভস্থ পানি অতিরিক্ত তোলায় শহরের নিচে ভ্যাকুয়াম (শূন্যস্থান) তৈরি হচ্ছে, যা ভূমিকম্পের সময় মারাত্মক বিপর্যয় ডেকে আনতে পারে। তাই উপরিতলের পানির ব্যবহার বৃদ্ধি ও ভূগর্ভস্থ পানি জমানো জরুরি। ঢাকার ভারবহনের সক্ষমতা বিবেচনায় দেশের অন্যান্য শহরে অর্থনৈতিক ও প্রশাসনিক বিকেন্দ্রীকরণের ওপর জোর দেন তিনি।</p><p>আলোচনা সভায় আরও যুক্ত ছিলেন স্টেট ইউনিভার্সিটির শিক্ষক ও আইপিডির রিসার্চ ফেলো কে এম আসিফ ইকবাল, প্রকৌশলী তোফায়েল আহমেদ, জাহাঙ্গীরনগর বিশ্ববিদ্যালয়ের শিক্ষার্থী জিনিয়াস জান্নাত ও কাজী তাসনিয়া তাবাসসুম।</p></div></div></div></body></html>"
        },
        {
            "title": "শাহরুখ খানের আইকনিক পোজ দিলেন মামদানি | প্রথম আলো",
            "time": "2025-11-28T17:06:52",
            "imgUrl": "https://media.prothomalo.com/prothomalo-bangla%2F2025-11-28%2F6a8l3c30%2Fcbhc9jfozohran-mamdani625x30028November25.webp?rect=0%2C0%2C580%2C305&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-22%2F104appjl%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফলে জিটিওর সাক্ষাৎকারে মামদানির একটা ছোটখাটো পরীক্ষাও নিয়ে নেন সাংবাদিক মেহদি হাসান। মামদানিকে বলা হয়, তিনি (মেহদী হাসান) বলিউডের সিনেমার গানের মিউজিক বাজাবেন, মামদানিকে গানের নাম বলতে হবে।</p><p>প্রথম গানটি ছিল শাহরুখ খানের ‘দিল সে’ সিনেমার গান ‘ছাঁইয়া ছাঁইয়া’, কয়েক সেকেন্ডের মধ্যেই গানটির নাম বলে দেন মামদানি। </p><p>এরপর শাহরুখ খানের ‘কাল হো না হো’ সিনেমার ‘ইটস দ্য টাইম টু ডিসকো’ বাজানো হয়, গানটি ধরতে পারেননি মামদানি। রসিকতার সুরে বললেন, ‘কোনো বন্ধুকে ফোন করে জানতে পারলে ভালো হতো।’</p></div></div></div></body></html>"
        },
        {
            "title": "জামায়াতকে যদি ভোট দেন, তাইলে আমার মৃতদেহ পাবেন: বিএনপি নেতা ফজলুর রহমান | প্রথম আলো",
            "time": "2025-11-28T17:06:40",
            "imgUrl": "https://media.prothomalo.com/prothomalo-bangla%2F2025-11-28%2Fho909gdm%2FKISHORGONJFazlur.JPG?rect=0%2C0%2C982%2C516&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফজলুর রহমান বলেন, ‘যারা যুদ্ধ করে এই বাংলাদেশ স্বাধীন করেছে, আমি তাদের মধ্যে অন্যতম। বন্ধুরা, কাজেই যখন দেখলাম কেউ কথা বলে না; আমার দল যখন চুপ করে থাকে, তখন জীবন-মৃত্যুর রিস্ক (ঝুঁকি) নিয়ে বাঁ হাতের আঙুলটা তুলে আমি বললাম—এই রাজাকারের বাচ্চারা, এখনো কিন্তু জীবিত আছি রে। মুক্তিযুদ্ধ আছে, মুক্তিযুদ্ধ থাকবে। তোমরা যদি মুক্তিযুদ্ধকে শেষ করে দিতে চাও, তোমাদের সঙ্গে আরেকটা রাজনৈতিক যুদ্ধ হবে আমাদের।’</p><p>এ সময় ফজলুর রহমানের সহধর্মিণী জেলা বিএনপির সাবেক সহসভাপতি উম্মে কুলসুম রেখা, সাবেক সহসাধারণ সম্পাদক আমিনুল ইসলাম, ইটনা উপজেলা বিএনপির সভাপতি এস এম কামাল হোসেন, সাধারণ সম্পাদক সিদ্দিকুর রহমান স্বপন ঠাকুর প্রমুখ উপস্থিত ছিলেন।</p></div></div></div></body></html>"
        },
        {
            "title": "তিন বছর পর কীর্তনখোলার বুকে ফিরল প্যাডেল স্টিমার পি এস মাহসুদ | প্রথম আলো",
            "time": "2025-11-28T17:00:52",
            "imgUrl": "https://media.prothomalo.com/prothomalo-bangla%2F2025-11-28%2Fep5v0pz2%2FBarishalDH059020251128barishal-007.jpg?rect=0%2C30%2C1599%2C839&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঢাকা থেকে বরিশাল যাত্রায় যাত্রীরা উপভোগ করতে পারবেন ঐতিহ্যবাহী খাবার—ফিশ কাটলেট, স্মোকড ইলিশ ও ফিশ ফ্রাই। দীর্ঘ যাত্রায় শিশুদের জন্য নিচতলায় রাখা হয়েছে ‘কিডস জোন’, যেখানে কিছু রাইডের ব্যবস্থাও রয়েছে। শিশুদের বিনোদনের পাশাপাশি স্টিমারের নিচতলায় ছোট একটি মঞ্চে লাইভ মিউজিক উপভোগের সুযোগ আছে; চাইলে যাত্রীরাও সেখানে গান পরিবেশন করতে পারবেন।</p><p>বাংলাদেশ অভ্যন্তরীণ নৌপরিবহন করপোরেশন (বিআইডব্লিউটিসি) জানায়, স্টিমারটির আসনসংখ্যা ৩২৩ হলেও বয়স বিবেচনায় বর্তমানে ১০০ থেকে ১৫০ যাত্রী পরিবহন করা হবে। প্রথম ও দ্বিতীয় শ্রেণির মোট ২২টি কেবিনে দুজন করে মোট ৪৪ জন যাত্রী ভ্রমণ করতে পারবেন। দোতলার মাঝের অংশে তৃতীয় শ্রেণিতে প্রায় ৫০ জন যাত্রীর বসার ব্যবস্থা রয়েছে, যা শীতাতপনিয়ন্ত্রিত নয়। ভাড়া নির্ধারণ করা হয়েছে—শীতাতপনিয়ন্ত্রিত ডাবল কেবিনের জন্য ৪ হাজার ৫২১ টাকা, নন-এসি ডাবল কেবিন ৩ হাজার ৩০০ টাকা এবং তৃতীয় শ্রেণি বা সুলভের ভাড়া ৬০০ টাকা।</p><p>বিআইডব্লিউটিসির পরিচালক (বাণিজ্য) এস এম আশিকুজ্জামান প্রথম আলোকে বলেন, চট্টগ্রামের ওয়েস্টার্ন মেরিনে দুটি স্টিমারের পুনর্বাসনকাজ শেষ হয়েছে। আপাতত একটি স্টিমার সপ্তাহে এক দিন চলবে। ঢাকার আশপাশে ভাড়াভিত্তিক ভ্রমণের সুযোগও রাখা হবে।</p></div></div></div></body></html>"
        }
    ]
}