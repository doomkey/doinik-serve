{
    "source": "প্রথম আলো",
    "articles": [
        {
            "title": "জামায়াতের প্রার্থীদের মধ্যে ২০১ জন উচ্চশিক্ষিত, শিক্ষক ৭৫ | প্রথম আলো",
            "time": "2026-01-25T03:54:12",
            "imgUrl": "https://media.prothomalo.com/prothomalo-bangla%2F2026-01-18%2F4r7lgma6%2Fd521d2b8-562d-4cf5-9850-ce92ed594c2a.jfif?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>কোটিপতি ১১২ জন</strong></p><p>জামায়াতের প্রার্থীদের মধ্যে কোটি টাকার বেশি স্থাবর ও অস্থাবর সম্পদ রয়েছে ১১২ জনের। সবচেয়ে বেশি সম্পদ দেখিয়েছেন ঢাকা-৭ আসনের প্রার্থী এনায়াত উল্লা। তিনি দেখিয়েছেন প্রায় ১১৬ কোটি টাকার স্থাবর ও অস্থাবর সম্পদ। এ ছাড়া ঋণও তাঁর বেশি, প্রায় ৮৩ কোটি টাকা।</p><p>এনায়াত উল্লা সম্প্রতি প্রথম আলোকে বলেন, তাঁর এ সম্পদ ও ঋণ মূলত ব্যবসার। পণ্য যখন আসে, তখন ঋণ বেড়ে যায়, আবার কমে। ব্যবসার ক্ষেত্রে এটা স্বাভাবিক।</p><p>জামায়াতের প্রার্থীদের মধ্যে সবচেয়ে কম সম্পদ দেখিয়েছেন মাদারীপুর-৩ আসনের প্রার্থী মো. রফিকুল ইসলাম মৃধা। তিনি হলফনামায় লিখেছেন, তাঁর মোট স্থাবর ও অস্থাবর সম্পদ রয়েছে মাত্র দেড় লাখ টাকার।</p><p>উল্লেখ্য, হিসাব করার ক্ষেত্রে প্রার্থীর সম্পদের অর্জনকালীন মূল্য ধরা হয়েছে। কিছু ক্ষেত্রে এটা না থাকায় যে মূল্য উল্লেখ করা হয়েছে, তা-ই ধরা হয়েছে। কিছু ক্ষেত্রে প্রার্থী কিছু সম্পদের কোনো মূল্য উল্লেখ করেননি, তা বাদ রাখা হয়েছে। কিছু ক্ষেত্রে সম্পদ অথবা আয়ের তথ্য অস্পষ্ট থাকায় আয়কর বিবরণী থেকে নেওয়া হয়েছে।</p></div></div></div></body></html>"
        },
        {
            "title": "২৮ বছর একাকী জঙ্গলে লুকিয়ে ছিলেন জাপানি সেনা, জানতেন না বিশ্বযুদ্ধ শেষ | প্রথম আলো",
            "time": "2025-01-24T06:32:36",
            "imgUrl": "https://media.prothomalo.com/prothomalo-bangla%2F2025-01-24%2Fzfgrhlar%2FShoichi-Yokoi.webp?rect=0%2C0%2C624%2C328&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গহিন জঙ্গলে এত বছর পুরোপুরি একা থাকার পর একসঙ্গে এত মানুষ দেখে ঘাবড়ে গিয়েছিলেন শোইচি। সঙ্গে থাকা একটি শিকারের রাইফেল হাতে তুলে নেওয়ার চেষ্টা করেন। কিন্তু বছরের পর বছর ধরে প্রয়োজনীয় পুষ্টিকর খাবারের অভাবে ভীষণ দুর্বল আর শীর্ণ হয়ে পড়েছিলেন—এমনটাই বলেন হাতাশিন।</p><p>হাতাশিন আরও বলেন, ‘তিনি (শোইচি) ভয় পেয়ে গিয়েছিলেন। ভেবেছিলেন, লোকেরা তাঁকে যুদ্ধবন্দী হিসেবে ধরে নিয়ে যেতে এসেছেন। এটা একজন জাপানি সেনা ও তাঁর পরিবারের জন্য সবচেয়ে বড় লজ্জার বিষয় হতো।’</p><p>অর্থাৎ উদ্ধারের সময়ও শোইচি জানতেন না, দ্বিতীয় বিশ্বযুদ্ধ শেষ হওয়ার প্রায় ২৮ বছর হয়ে গেছে। তিনি বনবাসের দিনগুলোয় বাইরের বিশ্ব সম্পর্কে পুরোপুরি অন্ধকারে ছিলেন।</p><p><strong>অভিজ্ঞতা থেকে বই</strong></p><p>উদ্ধার করার বছর দুয়েক পর শোইচির অভিজ্ঞতা নিয়ে একটি বই প্রকাশিত হয়। জাপানি ভাষায় প্রকাশিত বইটিতে উদ্ধারকারীদের অভিজ্ঞতার বয়ানও আছে। তাঁদের সবার কাছ থেকে গল্পগুলো শুনে শুনে বইটি লিখেছেন হাতাশিন।</p><p>২০০৯ সালে এসে শোইচির ওই বই ইংরেজি ভাষাতেও প্রকাশিত হয়েছে। নাম ‘প্রাইভেট ইয়োকোই’স ওয়ার অ্যান্ড লাইফ অন গুয়াম, ১৯৪৪-১৯৭২’।</p><p>হাতাশিন বলেন, ‘আমি তাঁকে (শোইচি) নিয়ে গর্ববোধ করি। তিনি লাজুক ও শান্তশিষ্ট একজন মানুষ ছিলেন। তবে তাঁর উপস্থিতি ছিল দুর্দান্ত।’</p></div></div></div></body></html>"
        },
        {
            "title": "আমার কোনো হাঁসের ডিম যেন চুরি না হয়, সেই খেয়াল রাখবেন: রুমিন ফারহানা | প্রথম আলো",
            "time": "2026-01-25T03:35:08",
            "imgUrl": "https://media.prothomalo.com/prothomalo-bangla%2F2026-01-25%2F775hucku%2Fbbariadh125620260124img-20260124-wa01391.jpg?rect=0%2C71%2C686%2C360&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রুমিন ফারহানা জনতার উদ্দেশে প্রশ্ন রেখে বলেন, ‘আপনারা কি মামলা-বাণিজ্য এবং চাঁদাবাজের পক্ষে?’ উত্তরে সবাই বলেন, ‘না।’ তিনি বলেন, ‘যদি না থাকেন, তাহলে আপনারা ন্যায়বিচার-সুশাসন, আইনের শাসন, মানুষের অধিকারের প্রতীক হাঁস মার্কাকে ভোট দেবেন।’ এলাকার যুবকদের উদ্দেশে রুমিন ফারহানা বলেন, তাঁরা যেন নিজের ও পরিবারের দায়িত্ব নিতে পারেন, সেই জন্য প্রশিক্ষণের ব্যবস্থা করা হবে।</p><p>রুমিন ফারহানা আরও বলেন, ‘আমাদের সার কারখানা, গ্যাস ও বড় বড় মিল-কারখানা রয়েছে। তাহলে কেন এলাকার উন্নয়ন হয় না? কারণ, আমরা যোগ্য প্রার্থী সংসদে পাঠাতে পারি না। এবারের নির্বাচন মার্কার না, প্রার্থীর এবং ব্যক্তির নির্বাচন। ব্যক্তি যদি সঠিক না হয়, রাজনীতি সঠিক হবে না। ব্যক্তিগত যদি চাঁদাবাজ, মামলাবাজ হয়, তাহলে এলাকায় শান্তি থাকবে না। ব্যক্তি যদি সৎ না হয়, উন্নয়ন হবে না। এই নির্বাচনে গণতন্ত্রের পক্ষে এবং দুর্নীতির বিরুদ্ধে যারা লড়াই করেছে, তাদের নির্বাচন। আমার কোনো দল নেই, কোনো হাইকমান্ড নেই। আমার এলাকার মানুষই আমার হাইকমান্ড। আপনারা যে উন্নয়ন চাইবেন, আমি আপনাদের প্রতিনিধি হিসেবে সেই কাজ করব ইনশা আল্লাহ।’</p></div></div></div></body></html>"
        },
        {
            "title": "এই ধারাবাহিকতা অবশ্যই ধরে রাখতে হবে | প্রথম আলো",
            "time": "2026-01-25T03:15:00",
            "imgUrl": "https://media.prothomalo.com/prothomalo-bangla%2F2020-10%2F0ecf7067-d7c9-4778-946d-6ab4364b034e%2Feditorial_2.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ত্রয়োদশ জাতীয় সংসদ নির্বাচনে যে শান্তিপূর্ণ ও প্রতিযোগিতাপূর্ণ প্রচার লক্ষ করা যাচ্ছে, সেটি গণতন্ত্রের জন্য ইতিবাচক বলেই আমরা মনে করি। প্রথম তিন দিনের প্রচারে বিচ্ছিন্ন কিছু অভিযোগ ছাড়া বড় কোনো সহিংসতা, বিশৃঙ্খলা ও অনিয়মের ঘটনা দেখা যায়নি। রাজনৈতিক দলগুলো ও প্রার্থীরা মিছিল, সমাবেশ, দুয়ারে দুয়ারে প্রচার এবং ডিজিটাল মাধ্যম ব্যবহার করে প্রচারে অংশ নিচ্ছেন। প্রধান রাজনৈতিক দলগুলোর শীর্ষ নেতাদের পাল্টাপাল্টি বক্তব্যে উত্তাপ ছড়ালেও বাংলাদেশের অতীত অভিজ্ঞতা বলছে, নির্বাচনী প্রচারে এমন বাগ্‌যুদ্ধ স্বাভাবিক। তবে রাজনৈতিক বাগ্‌যুদ্ধ যাতে কোনোভাবেই সীমা অতিক্রম না করে কিংবা সহিংসতায় রূপ না নিতে পারে, সেদিকে নির্বাচন কমিশন (ইসি), অন্তর্বর্তী সরকার, রাজনৈতিক দল—সবাইকে সতর্ক থাকতে হবে।</p><p>ভোটারদের কাছ থেকে জাতীয় পরিচয়পত্র সংগ্রহ এবং তাঁদেরকে অনুদান, উপহার দেওয়ার অভিযোগের পরিপ্রেক্ষিতে নির্বাচন কমিশন রাজনৈতিক দল ও প্রার্থীদের প্রতি আচরণবিধি কঠোরভাবে মেনে চলার আহ্বান জানিয়েছে। তবে প্রচার শুরুর প্রথম দিন থেকেই কিছু ক্ষেত্রে আচরণবিধি লঙ্ঘনের ঘটনা দেখা গেছে। এবার প্রচারে পোস্টার ব্যবহার নিষিদ্ধ করা হলেও অনেক প্রার্থীই সেটা মানছেন না। কিছু জায়গায় পরিবেশের জন্য ক্ষতিকর অপচনশীল দ্রব্য, যেমন র‍্যাক্সিন, পলিথিন, প্লাস্টিক ব্যবহার করে ব্যানার, ফেস্টুন টানাতে দেখা গেছে। এ ছাড়া মাইকে প্রচারের সময় নির্ধারিত সময়সীমা ও সহনীয় শব্দের মাত্রা প্রার্থীরা মানছেন কি না, এ নিয়ে বড় প্রশ্ন থেকেই যায়। দু-একটি আসনে প্রতিদ্বন্দ্বী প্রার্থীর কর্মী-সমর্থকদের ওপর হামলা ও প্রচারে বাধা দেওয়ার মতো ঘটনাও ঘটেছে।</p></div></div></div></body></html>"
        },
        {
            "title": "সকালেই পড়ুন আলোচিত ৫ খবর | প্রথম আলো",
            "time": "2026-01-25T03:11:18",
            "imgUrl": "https://media.prothomalo.com/prothomalo-bangla%2F2023-11%2F96ef562e-2cfa-4151-b57a-ce77cdb446ff%2FWhatsApp_Image_2023_02_27_at_08_34_41.jpeg?rect=0%2C106%2C1423%2C747&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">সেন্ট মার্টিন দ্বীপে প্রায় দুই মাস থেকে এলেন শরীফ সারওয়ার</figcaption><figcaption class=\"story-element-image-attribution\">ছবি: শরীফ সারওয়ারের সৌজন্যে, কোলাজ: প্রথম আলো</figcaption></p></div></div></body></html>"
        },
        {
            "title": "বাংলাদেশকে বিশ্বকাপ থেকে বাদ দেওয়ায় আইসিসির ওপর ক্ষোভ আফ্রিদির | প্রথম আলো",
            "time": "2026-01-25T03:09:46",
            "imgUrl": "https://media.prothomalo.com/prothomalo-bangla%2F2026-01-21%2Fmhh3vqed%2FBangladeshi-players-watching-Tv1.jpg?rect=0%2C0%2C5472%2C2873&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত বছর ভারত চ্যাম্পিয়নস ট্রফিতে খেলতে পাকিস্তানে যেতে রাজি হয়নি। পরে আইসিসি তাদের দাবি মেনে ভারতের সব ম্যাচ দুবাইয়ে আয়োজন করে। অংশগ্রহণকারী অন্য সব দল পাকিস্তানে গেলেও ভারতের সঙ্গে খেলার জন্য তাদের দুবাইয়ে যেতে হয়েছিল।</p><p>আইসিসি ভারত ও বাংলাদেশের ক্ষেত্রে একই নীতি অনুসরণ করেনি মন্তব্য করে আফ্রিদি আরও লিখেছেন, ‘ক্রিকেট পরিচালনায় সবার জন্য একই নিয়ম ও ন্যায্যতা থাকা দরকার। বাংলাদেশের খেলোয়াড় ও কোটি কোটি সমর্থক সম্মানের দাবিদার—মিশ্রনীতি নয়। আইসিসির উচিত সম্পর্ক গড়া, ভাঙা নয়।’</p></div></div></div></body></html>"
        },
        {
            "title": "উপকূলীয় পানি সম্মেলন শুরু : পানি প্রতিবেশ সংরক্ষণ ও দূষণ নিয়ন্ত্রণের ওপর গুরুত্বারোপ | প্রথম আলো",
            "time": "2026-01-25T02:46:57",
            "imgUrl": "https://media.prothomalo.com/prothomalo-bangla%2F2026-01-25%2F9lo4iuci%2FWhatsApp-Image-2026-01-25-at-8.31.00-AM.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সুন্দরবন একাডেমির প্রধান নির্বাহী অধ্যাপক আনোয়ারুল কাদিরের সঞ্চালনায় খসড়া প্রস্তাবনা উপস্থাপনা করেন অ্যাওসেডের টিম লিড (নলেজ ম্যানেজমেন্ট) মো. সালাহ উদ্দিন। প্রারম্ভিক বক্তব্য দেন সম্মেলন কমিটির সদস্যসচিব শামীম আরফিন।<br>কর্মশালায় মতামত উপস্থাপন করেন রূপান্তরের নির্বাহী পরিচালক স্বপন কুমার গুহ, ডিওআরপির আমির খসরু, মোহাম্মদ জোবায়ের হাসান, নাইস ফাউন্ডেশনের এম মুজিবুর রহমান, উদয়ন বাংলাদেশ থেকে আসাদুজ্জামান শেখ, লোকজের দেব প্রসাদ সরকার, ধ্রুবর উত্তম দাস, জগন্নাথ বিশ্ববিদ্যালয়ের অধ্যাপক মোহাম্মদ আবদুল কাদের, কোস্টাল ভয়েস অব বাংলাদেশ থেকে কৌশিক দে, আবু হেনা মোস্তফা জামাল, সাংবাদিক এহতেশামুল হক, আবদুল্লাহ আল মামুন রুবেল, গ্রগতির আশেক-ই-এলাহী প্রমুখ।</p></div></div></div></body></html>"
        },
        {
            "title": "জলবায়ুঝুঁকি মোকাবিলায় অনুকরণীয় মডেল | প্রথম আলো",
            "time": "2026-01-25T02:45:46",
            "imgUrl": "https://media.prothomalo.com/prothomalo-bangla%2F2020-10%2F1d63e6da-a8a2-4b30-a01c-0443c6229cd7%2Feditorial_3.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জলবায়ু পরিবর্তনের অভিঘাত এখন আর কোনো তাত্ত্বিক আলোচনা নয়, বরং বাংলাদেশের প্রান্তিক জনপদে এটি এক রূঢ় বাস্তবতা। বিশেষ করে উত্তরের জেলা কুড়িগ্রামের নাগেশ্বরীর মতো চরাঞ্চলগুলোতে কৃষিকাজ এখন জীবন–মরণের প্রশ্ন হয়ে দাঁড়িয়েছে। একদিকে দুধকুমার নদের অব্যাহত ভাঙন, অন্যদিকে খোলা আকাশের নিচে কাজ করার সময় হঠাৎ বজ্রপাত—এই দুই সংকটে দিশাহারা চরাঞ্চলের মানুষ। এমন প্রেক্ষাপটে নাগেশ্বরীর বেরুবাড়ী ইউনিয়নে স্থাপিত একটি ‘কৃষকছাউনি’ কৃষকের জীবন সুরক্ষায় আশার সঞ্চার করেছে।</p><p>বিগত কয়েক বছরে এই ইউনিয়নে বজ্রপাতে একাধিক মৃত্যুর ঘটনা ঘটেছে, অনেকে আহত হয়েছেন। এতে প্রমাণিত হয় খোলা চরে কৃষকদের নিরাপত্তা কতটা নাজুক। সেখানে একটি বেসরকারি সংস্থার উদ্যোগে স্থাপিত বজ্রনিরোধক দণ্ডসংবলিত এই কৃষকছাউনি চরের বলরামপুরসহ আশপাশের কয়েক গ্রামের মানুষের মাঝে স্বস্তি ফিরিয়ে এনেছে। এটি কেবল দুর্যোগের সময় কৃষকদের নিরাপদ আশ্রয়ের ঠিকানাই নয়, বরং তপ্ত দুপুরে বিশ্রামের জন্য একটি মানবিক কেন্দ্রও বটে।</p></div></div></div></body></html>"
        },
        {
            "title": "মিনিয়াপোলিসে আইসিই এজেন্টদের গুলিতে আরেকজন নিহত, মাটিতে ফেলে পিটিয়ে কয়েকবার গুলি | প্রথম আলো",
            "time": "2026-01-25T02:36:23",
            "imgUrl": "https://media.prothomalo.com/prothomalo-bangla%2F2026-01-25%2Ftjjzbcc1%2Fp0mx09xb.jpg?rect=0%2C0%2C1376%2C722&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মিনিয়াপলিসের মেয়র জ্যাকব ফ্রে ক্ষোভ প্রকাশ করে বলেন, ‘কতজন বাসিন্দা ও মার্কিন নাগরিকের প্রাণ গেলে এই অভিযান বন্ধ হবে।’</p><p>চলতি মাসের শুরুতে রেনি নিকোল গুড নামে এক নারীকে আইসিই সদস্যরা গুলি করে হত্যা করে। এরপর একজন মার্কিন নাগরিককে তাঁর গাড়ি থেকে জোরপূর্বক বের করে দেওয়া হয়। গত বৃহস্পতিবার আইসিই এজেন্টরা দুই বছরের এক শিশুকন্যা ও তার বাবাকে আটক করে টেক্সাসে পাঠিয়ে দেন।</p><p>এসব ঘটনার প্রতিবাদে যুক্তরাষ্ট্রের বিভিন্ন শহর ও বিশ্ববিদ্যালয়গুলোয়  হাজার হাজার মানুষ বিক্ষোভ করছেন।</p><p>ট্রাম্প প্রশাসন বলছে, অবৈধভাবে বসবাসকারী লাখ লাখ অভিবাসীকে বিতাড়িত করতে তাদের জনসমর্থন আছে। তবে সাম্প্রতিক জরিপ অনুযায়ী, অধিকাংশ মার্কিন নাগরিকই আইসিই এবং অন্যান্য ফেডারেল সংস্থার বলপ্রয়োগের বিরোধী।</p></div></div></div></body></html>"
        },
        {
            "title": "পথের কুকুর-বিড়ালের ‘মা’ রওশন আরা | প্রথম আলো",
            "time": "2026-01-25T02:30:00",
            "imgUrl": "https://media.prothomalo.com/prothomalo-bangla%2F2026-01-24%2Fb94vzdnk%2FRajshahiDH060120260121IMG-20260121-WA0025.jpg?rect=0%2C0%2C1168%2C613&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পাঁচ বছর আগে গর্ভবতী ও অসুস্থ একটি কুকুর রওশন আরার বাড়িতে ঢুকে পড়ে। দুর্বল শরীরে এটি দাঁড়াতেও পারছিল না। পরে প্রাণীটিকে খাবার দেন, যত্ন নেন। এরপর আর বাড়ি ছাড়েনি কুকুরটি। আদর করে এর নাম দেন ‘দুলি’। এ নাম ধরে ডাকলেই সাড়া দিত প্রাণীটি। অন্যদিন আরেকটি কুকুর একইভাবে বাড়িতে ঢুকে পানি খেতে গিয়ে লুটিয়ে পড়ে। ওর সদ্যই বাচ্চা হয়েছিল, এ কারণে বেশ দুর্বল ছিল। কুকুরটিকে দেখে বেশ মায়া হয় রওশন আরার। এরপর এর নাম দেন ‘মায়া’। বাকি কুকুরগুলো তিনি রাস্তায় পড়ে থাকা অবস্থায় কুড়িয়ে এনেছেন।</p><p>বাড়ির কুকুরগুলোর আলাদা নাম রেখেছেন রওশন আরা। এগুলো হলো বাঘা, পুটুস, দুলি, লালু, ময়না, পেয়ারা ও টুসি। বিড়ালগুলোরও আছে আদুরে নাম—টুকটুকি, প্রজাপতি, টুকি, তনুমনু, বল্টু, মিঠু, রাজা, গুড্ডু ও টম।</p></div></div></div></body></html>"
        },
        {
            "title": "সবাইকে পেছনে ফেলে স্পটিফাইয়ে শীর্ষে, কে এই তরুণ গায়ক | প্রথম আলো",
            "time": "2026-01-25T02:30:00",
            "imgUrl": "https://media.prothomalo.com/prothomalo-bangla%2F2026-01-24%2Fv8944x64%2F539A1553.JPG?rect=0%2C0%2C2370%2C1244&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>স্পটিফাইয়ে সবাইকে ছাড়িয়ে</strong></p><p>২০১৮ সাল থেকে স্পটিফাইয়ে তানভীর ইভানের গান শোনা যাচ্ছে। স্পটিফাইয়ে বাংলাদেশি শিল্পীদের মধ্যে কয়েক বছর ধরে সবচেয়ে বেশিবার ইভানকে শুনেছেন শ্রোতারা। তাঁকে ‘টপ আর্টিস্ট’–এর স্বীকৃতিও দিয়েছে এই প্ল্যাটফর্ম। স্পটিফাইয়ের তালিকা ঘেঁটে দেখা গেছে, জেমস, হাবিব, অর্ণব, তাহসান থেকে শুরু করে সময়ের জনপ্রিয় ইমরান আর প্রীতমকেও ছাড়িয়ে গেছেন তানভীর ইভান। </p><p>তবে এই ধরনের কোনো তুলনায় যেতে চান না ইভান, ‘তাঁরা সবাই অগ্রজ। তাঁদের মতো গুণী সব শিল্পীর কারণে আমাদের সংগীতাঙ্গন ঋদ্ধ হয়েছে। আমি মনে করি, শ্রোতারা আমার গান শুনছেন, এটা শুধুই তাদের ভালোবাসা।’</p></div></div></div></body></html>"
        },
        {
            "title": "১০ লাখ টাকা প্রাথমিক জমা ও মাসে ১১,২৮৩ টাকা দিয়ে ১৫ বছরে কোটিপতি হন | প্রথম আলো",
            "time": "2026-01-25T02:30:00",
            "imgUrl": "https://media.prothomalo.com/prothomalo-bangla%2F2024-09-09%2Fc99mbepy%2FThumb.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ওয়ান ব্যাংকের কোটিপতি ডিপোজিট স্কিমে দুই ধরনের ব্যবস্থা আছে। প্রথমত, গ্রাহক নির্দিষ্ট অঙ্কের প্রাথমিক অর্থ জমা দেওয়ার পাশাপাশি মাসিক কিস্তি দিয়ে মেয়াদ শেষে কোটিপতি হতে পারেন। আবার প্রাথমিক জমা ছাড়া শুধু মাসিক কিস্তি দিয়ে মেয়াদ শেষে কোটিপতি হওয়া যায়। সে ক্ষেত্রে মাসিক কিস্তির পরিমাণ কিছুটা বেশি।</p><p>ওয়ান ব্যাংক পিএলসির এই কোটিপতি স্কিমে বিনিয়োগ করতে হলে গ্রাহকের অবশ্যই ব্যাংকে সঞ্চয়ী হিসাব থাকতে হবে। ছবিসহ বৈধ পরিচয়পত্র থাকা যেকোনো বাংলাদেশি নাগরিক এই স্কিমে অংশ নিতে পারবেন। আবেদনকারীর বয়স হতে হবে ন্যূনতম ১৮ বছর।</p><p>নির্ধারিত মেয়াদ শেষে গ্রাহক পাবেন ১ কোটি টাকা। এই টাকার ওপর কর কর্তন করা হবে। গ্রাহক চাইলে একাধিক কোটিপতি স্কিম খুলতে পারেন। এই স্কিমে বিনিয়োগের মেয়াদ ৫ বছর থেকে শুরু করে ৮, ১০, ১২ ও ১৫ বছর।</p><p>মাসিক কিস্তি স্বয়ংক্রিয়ভাবে সঞ্চয়ী হিসাব থেকে কেটে নেওয়া হবে। ফলে আলাদা করে ব্যাংকে টাকা জমা দেওয়ার ঝামেলা নেই। পাশাপাশি জমাকৃত অর্থের বিপরীতে সর্বোচ্চ ৯০ শতাংশ পর্যন্ত ঋণ বা ওভারড্রাফট সুবিধা পাওয়া যায়।</p></div></div></div></body></html>"
        },
        {
            "title": "বিশ্বব্যাংকে ইন্টার্নশিপ, স্নাতক ও স্নাতকোত্তরের শিক্ষার্থীদের সুযোগ | প্রথম আলো",
            "time": "2026-01-25T02:12:16",
            "imgUrl": "https://media.prothomalo.com/prothomalo-bangla%2F2026-01-24%2Fym0reftc%2F10.png?rect=2%2C0%2C533%2C280&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিশ্বব্যাংক দিচ্ছে ইন্টার্নশিপের সুযোগ। এ ইন্টার্নশিপ যুক্তরাষ্ট্রের রাজধানী ওয়াশিংটন ডিসি বা বিশ্বব্যাংকের কোনো কান্ট্রি অফিসে হবে। স্নাতক ও স্নাতকোত্তরে অধ্যয়নরত শিক্ষার্থীরা এ ইন্টার্নশিপের জন্য আবেদন করতে পারবেন। ১৯ জানুয়ারি ২০২৬ থেকে আবেদন শুরু হয়েছে।</p><p>এই ইন্টার্নশিপ একটি অনন্য সুযোগ, যেখানে শিক্ষার্থীরা কাজ করার পাশাপাশি ফাইন্যান্স, উদ্ভাবন ও বৈশ্বিক উন্নয়ন বিষয়ে হাতে-কলমে অভিজ্ঞতা অর্জন করার সুযোগ পাবেন। এই ইন্টার্নশিপকে শিক্ষার্থীদের জন্য অন্যতম সেরা ইন্টার্নশিপ হিসেবে ধরা হয়।</p><p>এই ইন্টার্নশিপে ইন্টার্নরা নিজেদের দক্ষতা ঝালিয়ে নিতে পারবেন এবং বিশ্বের অন্যতম শীর্ষ সংস্থা ও ব্যাংকের সঙ্গে কাজের অভিজ্ঞতা অর্জন করতে পারবেন। এখানে শুধু বিদ্যমান আর্থিক বাজারে কাজ নয়, নতুন বাজার তৈরিতেও অবদান রাখার সুযোগ থাকবে।</p><p>এটি বিশ্বব্যাংকের অনন্য প্রোগ্রাম, যা বিশেষভাবে স্নাতক ও স্নাতকোত্তর শিক্ষার্থীদের জন্য।</p></div></div></div></body></html>"
        },
        {
            "title": "কুর্দিদের সঙ্গে আমেরিকা কেন এমন বিশ্বাসঘাতকতা করল? | প্রথম আলো",
            "time": "2026-01-25T02:00:00",
            "imgUrl": "https://media.prothomalo.com/prothomalo-bangla%2F2026-01-24%2Faxq1bek8%2Ftrumpsara.JPG?rect=0%2C13%2C529%2C278&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সিরিয়ার কুর্দিদের এভাবে বিক্রি করে দেওয়ার নজিরটি ব্যতিক্রমী কোনো ঘটনা নয়। বরং এটি কুর্দিদের সঙ্গে যুক্তরাষ্ট্রের দীর্ঘদিনের বিশ্বাসঘাতকতার সর্বশেষ উদাহরণ।<br>২০১৭ সালে স্বাধীনতা নিয়ে অনানুষ্ঠানিক স্বাধীনতা গণভোটের পর বাগদাদ সরকার যখন কিরকুক দখল করে নেয়, তখন ইরাকি কুর্দি মিত্রদের কোনো সহায়তা দেননি ডোনাল্ড ট্রাম্প।</p><p>এরও আগে, ১৯৯১ সালে তৎকালীন মার্কিন প্রেসিডেন্ট জর্জ এইচ ডব্লিউ বুশের উৎসাহে ইরাকি কুর্দি ও শিয়ারা সাদ্দাম হোসেনের বিরুদ্ধে বিদ্রোহ করলে ওয়াশিংটন প্রত্যাশিত সামরিক সহায়তা দেয়নি। এর ফলে বাগদাদ সরকার অনেক বিদ্রোহীকে হত্যা করতে সক্ষম হয়। যদিও এরপর পশ্চিমা দেশগুলোর সুরক্ষায় একটি কুর্দি স্বায়ত্তশাসিত অঞ্চল গড়ে ওঠে।</p><p>১৯৭৫ সালে যুক্তরাষ্ট্র ইরানের রেজা শাহ পাহলভির মিত্র হিসেবে বাগদাদের বিরুদ্ধে ইরাকি কুর্দি বিদ্রোহীদের গোপনে সহায়তা করেছিল। কিন্তু ইরান ও ইরাকের মধ্যে চুক্তি স্বাক্ষরিত হওয়ার পর ওয়াশিংটন তাদের পরিত্যাগ করেছিল। এর পরপরই কুর্দিদের মিত্রদের ওপর ভয়াবহ দমন–পীড়ন নেমে আসে।</p><p>সর্বশেষ পরাজয়ের গ্লানি যখন থিতু হয়ে আসবে, তখন মাজলুম আবদি ও এসডিএফের নেতাদের হয়তো আত্মপোলব্ধি হবে, মার্কিনদের ওপর ভরসা করাটা তাঁদের জন্য কতটা কৌশলগত ভুল ছিল।</p><p>কুর্দিদের সঙ্গে যুক্তরাষ্ট্রের অতীত বিশ্বাসঘাতকতা এবং সাম্প্রতিক সময়ে আফগানিস্তান থেকে জো বাইডেন প্রশাসনের সেনা প্রত্যাহারের মতো ঘটনাগুলোর প্রেক্ষাপটে অনেকেই বলবেন, ট্রাম্পের ওপর নির্ভর করাটা কুর্দিদের জন্য ছিল বোকামি।</p><p>বাস্তবে, ২০১৮ সালেই হিজবুল্লাহ নেতা হাসান নাসরুল্লাহ এসডিএফকে সঠিকভাবেই সতর্ক করেছিলেন, ‘যুক্তরাষ্ট্র কখন, কাকে বিক্রি করে দেবে—আপনি তা জানেন না।’</p></div></div></div></body></html>"
        },
        {
            "title": "কক্সবাজারের টেকসই উন্নয়ন: আজ ও আগামীর ভাবনা | প্রথম আলো",
            "time": "2026-01-25T02:00:00",
            "imgUrl": "https://media.prothomalo.com/prothomalo-bangla%2F2026-01-24%2Febrste0r%2FGroup-Pic.JPG?rect=0%2C148%2C4224%2C2218&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F18c58c05-9e66-46f3-8946-4437460f8f90%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>অংশগ্রহণকারী:</strong> <strong>লুৎফুর রহমান কাজল,</strong> মৎস্যজীবী–বিষয়ক সম্পাদক, বিএনপি কেন্দ্রীয় কমিটি ও সাবেক সংসদ সদস্য। <strong>আবদুল্লাহ আল ফারুক,</strong> আমির, কক্সবাজার শহর জামায়াতে ইসলামী। <strong>শাহজাহান চৌধুরী,</strong> সভাপতি, কক্সবাজার জেলা বিএনপি ও সাবেক সংসদ সদস্য। <strong>নুর আহমদ আনোয়ারী,</strong> আমির, কক্সবাজার জেলা জামায়াতে ইসলামী। <strong>রেজাউল করিম চৌধুরী,</strong> প্রধান নির্বাহী কর্মকর্তা, কোস্ট ফাউন্ডেশন। <strong>সরওয়ার কামাল,</strong> সাবেক মেয়র, কক্সবাজার পৌরসভা। <strong>শামীম আল ইমরান,</strong> উপসচিব ও প্রশাসক, কক্সবাজার পৌরসভা। <strong>অলক বিশ্বাস,</strong> অতিরিক্ত পুলিশ সুপার (ডিএসবি)-কক্সবাজার। <strong>খন্দকার মাহমুদ পাশা,</strong> উপপরিচালক, পরিবেশ অধিদপ্তর, কক্সবাজার। <strong>অজিত দাশ,</strong> সভাপতি, সুশাসনের জন্য নাগরিক (সুজন) কক্সবাজার জেলা কমিটি। <strong>মুকিম খান,</strong> সাধারণ সম্পাদক, কক্সবাজার হোটেল রিসোর্ট মালিক সমিতি। <strong>মাহবুবুর রহমান,</strong> সভাপতি, কক্সবাজার প্রেসক্লাব। <strong>মোহাম্মদ হাসান সিদ্দিকী,</strong> সভাপতি, টেকনাফ উপজেলা বিএনপি। <strong>জাহাঙ্গীর আলম,</strong> সহকারী পরিচালক, কোস্ট ফাউন্ডেশন, কক্সবাজার। <strong>আব্দুল কুদ্দুস,</strong> কক্সবাজার প্রতিনিধি, প্রথম আলো। <strong>তুহিন সাইফুল্লাহ,</strong> সম্পাদক, আঞ্চলিক সংবাদ, প্রথম আলো। <strong>সঞ্চালক: ফিরোজ চৌধুরী</strong>, সহকারী সম্পাদক, প্রথম আলো।</p></div></div></div></body></html>"
        },
        {
            "title": "৫০তম বিসিএস প্রিলিমিনারির শেষ মুহূর্তে ১০ পরামর্শ | প্রথম আলো",
            "time": "2026-01-25T02:00:00",
            "imgUrl": "https://media.prothomalo.com/prothomalo-bangla%2F2024-04%2F216802fe-94ec-45c7-ab84-168da09dc083%2F3.jpg?rect=0%2C335%2C6410%2C3365&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>পরীক্ষার দিনের প্রস্তুতি</strong></p><p>যে কলম দিয়ে বৃত্ত ভরাট করতে স্বাচ্ছন্দ্যবোধ করেন, সেই ব্র্যান্ডের তিনটি কলম আগে থেকেই কালি নরমাল করে রাখুন। মোটা নিবের কলম দ্রুত বৃত্ত ভরাট করতে সাহায্য করে। একাধিক অ্যাডমিট কার্ড প্রিন্ট করে রাখুন। পরীক্ষার হলে মুঠোফোন, ক্যালকুলেটর, হাতঘড়ি বা অন্য কোনো কিছু নিয়ে যাবেন না। এগুলো যদি নিজ দায়িত্বে বাইরে রাখতে হয়, তাহলে হারানোর দুশ্চিন্তা আপনার পরীক্ষায় বিরূপ প্রভাব ফেলবে। সব কেন্দ্রের প্রতিটি কক্ষে পিএসসি থেকে দেয়ালঘড়ি সরবরাহ করা হয়।</p><p><strong>পরীক্ষার দিন</strong></p><p>ওএমআর শিটের সব তথ্য নির্ভুলভাবে পূরণ করুন, হাজিরা পাতায় অ্যাডমিট কার্ডের অনুরূপ স্বাক্ষর করুন। প্রশ্নপত্র ও উত্তরপত্রে আগে থেকেই সেট কোড বসানো থাকবে। আপনাকে একই সেট কোডের প্রশ্নপত্র ও উত্তরপত্র দেওয়া হয়েছে কি না, মিলিয়ে নেবেন। প্রশ্নের সিরিয়ালে ক-খ-গ-ঘ পাশাপাশি নাকি ওপর-নিচে সাজানো, সেটি সচেতনভাবে খেয়াল করুন।</p><p><strong>শেষ কথা</strong></p><p>বিসিএস ক্যাডার হতে হলে সব বিষয়ে অনেকটা অলরাউন্ডারের মতো হতে হয়। কিন্তু কোনো বিষয়ে দুর্বলতা নিয়েও প্রিলিমিনারিতে টিকে যাওয়া সম্ভব। তাই আপনার দুর্বলতাকে ভয় না পেয়ে শক্তিশালী পয়েন্টকে কাজে লাগানোর চেষ্টা করুন। বিগত পরিসংখ্যান অনুযায়ী প্রিলিমিনারিতে ১৩০–৪০ নম্বর নিশ্চিত করতে পারলেই লিখিত পরীক্ষা দেওয়ার সুযোগ পাওয়া যাবে। সবার জন্য শুভকামনা।</p></div></div></div></body></html>"
        },
        {
            "title": "সৌদি আরব কি বিরল খনিজের গুরুত্বপূর্ণ খেলোয়াড় হয়ে উঠতে পারবে | প্রথম আলো",
            "time": "2026-01-25T02:00:00",
            "imgUrl": "https://media.prothomalo.com/prothomalo-bangla%2F2026-01-24%2Fhnb6utvc%2FSaudi-1.jpg?rect=0%2C100%2C721%2C379&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভিশন ২০৩০ পরিকল্পনার আওতায় সৌদি আরবের অর্থনীতিকে বৈচিত্র্যময় করতে চায় সে দেশের সরকার। তারা খনিজ খাতকে একটি মূল স্তম্ভ হিসেবে চিহ্নিত করেছে। সৌদি আরব এখন আর শুধু খনিজ সম্পদ আহরণের মধ্যেই সীমাবদ্ধ থাকতে চাইছে না; বরং অভ্যন্তরীণ শিল্প খাতের জন্য এর সরবরাহ শৃঙ্খলব্যবস্থাকে উন্নত করতে চাইছে। দেশটি বৈদ্যুতিক যানবাহন নির্মাণের উচ্চাকাঙ্ক্ষী লক্ষ্য নির্ধারণ করেছে।</p><p>বিশেষজ্ঞরা বলছেন, সৌদি আরবের অবকাঠামো দ্রুত সমৃদ্ধ হলে দেশটি অন্যান্য দেশের তুলনায় গুরুত্বপূর্ণ খনিজ পরিশোধনের একটি আঞ্চলিক কেন্দ্র হয়ে উঠতে পারে।</p><p>হান্টার মনে করেন, গ্লোবাল সাউথের (এশিয়া, আফ্রিকা, লাতিন আমেরিকা ও ক্যারিবীয় অঞ্চলের স্বল্পোন্নত দেশ) দিকে নজর দিলে এবং আফ্রিকার দেশগুলোর সঙ্গে অংশীদারত্ব গড়ে তুললে, পরিবহন ও ব্যবস্থাপনার দিক থেকে সৌদি আরবে আরও বেশি করে খনিজ সম্পদ প্রক্রিয়াজাত করা সম্ভব।</p><p>সৌদি আরবের এমন পরিকল্পনার বিষয়ে যুক্তরাষ্ট্রও আগ্রহী। কারণ, যুক্তরাষ্ট্র আগে নিজ দেশের বিরল খনিজ আহরণের পর সেগুলো পরিশোধনের জন্য চীনে পাঠাত। কিন্তু গত বছর চীন বিরল খনিজ রপ্তানিতে কড়াকড়ি আরোপ করেছে। এসব খনিজ সম্পদের অনেকগুলো সামরিক কাজে ব্যবহৃত হয়।</p><p>গত বছরের নভেম্বর মাসে সৌদি আরব ঘোষণা দিয়েছে, তারা যুক্তরাষ্ট্রের অবকাঠামো, প্রযুক্তি ও শিল্প খাতে এক লাখ কোটি ডলার পর্যন্ত বিনিয়োগ করবে। এ চুক্তির আওতায় খনিজ সম্পদ খাতে দুই দেশ একে অপরকে সহযোগিতা করবে।</p></div></div></div></body></html>"
        },
        {
            "title": "টেক্সটাইল প্রকৌশলে পড়ার সুযোগ ও সম্ভাবনা | প্রথম আলো",
            "time": "2026-01-25T02:00:00",
            "imgUrl": "https://media.prothomalo.com/prothomalo-bangla%2F2026-01-24%2Fs6j7icp4%2FDSC08188.JPG?rect=0%2C0%2C6000%2C3150&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সারা বিশ্বের টেক্সটাইল শিল্পে আরও গুরুত্বপূর্ণ ভূমিকা রাখতে হলে আমাদের প্রকৌশলীদের গবেষণামুখী হতে হবে। আধুনিক প্রযুক্তি; যেমন টেকনিক্যাল টেক্সটাইল, স্মার্ট ফেব্রিক, রিসাইক্লিং ও সার্কুলার টেক্সটাইলের দিকে মনোযোগ দিতে হবে। পাশাপাশি আন্তর্জাতিক মানের জার্নালে গবেষণা প্রকাশ, বৈশ্বিক নেটওয়ার্ক গড়ে তোলা এবং বহুজাতিক টেক্সটাইল কোম্পানিতে কাজ করার মানসিকতা গড়ে তোলা জরুরি।</p><p>ভবিষ্যতের টেক্সটাইল প্রকৌশলীদের শুধু ভালো ফলের ওপর নির্ভর করলে চলবে না। তাদের সফট স্কিল, যোগাযোগ দক্ষতা, ডেটা অ্যানালাইসিস, প্রোগ্রামিংয়ের মৌলিক ধারণা এবং টেকসই উৎপাদন সম্পর্কে জ্ঞান অর্জন করতে হবে।</p><p>শিক্ষার্থীদের উচিত সংশ্লিষ্ট বিভিন্ন প্রতিষ্ঠানে ইন্টার্নশিপের সুযোগ নেওয়া। গবেষণা প্রকল্পে অংশগ্রহণ, নতুন প্রযুক্তি সম্পর্কে হালনাগাদ থাকাও তাদের এগিয়ে রাখবে। একই সঙ্গে উদ্যোক্তা হওয়ার মানসিকতা ও আজীবন শেখার প্রবণতা গড়ে তোলা খুব গুরুত্বপূর্ণ।</p><p>আগে টেক্সটাইল পাঠ্যক্রম ছিল মূলত প্রচলিত উৎপাদনপ্রক্রিয়া ও যন্ত্রনির্ভর। বর্তমানে পাঠ্যক্রমে টেকনিক্যাল টেক্সটাইল, ন্যানোটেকনোলজি, পরিবেশবান্ধব প্রসেসিং, কোয়ালিটি ম্যানেজমেন্ট ও সাপ্লাই চেইনের মতো বিষয়গুলো অন্তর্ভুক্ত হয়েছে।</p><p>সময়ের তুলনায় পাঠ্যক্রমে পরিবর্তন এসেছে ঠিকই, তবে তা এখনো পুরোপুরি ইন্ডাস্ট্রি ৪.০ ও বৈশ্বিক গবেষণার চাহিদার সঙ্গে সামঞ্জস্যপূর্ণ হয়নি। আরও বেশি ব্যবহারিক, গবেষণাভিত্তিক ও ইন্টারডিসিপ্লিনারি কোর্স যুক্ত করা প্রয়োজন।</p><p>বিইউএফটিতে আমরা সে চেষ্টাই চালিয়ে যাচ্ছি। এখানে টেক্সটাইল প্রকৌশলের শিক্ষার্থীদের জন্য আধুনিক ল্যাব–সুবিধা, ইন্ডাস্ট্রিভিত্তিক কারিকুলাম এবং নিয়মিত ইন্ডাস্ট্রিয়াল ভিজিট ও ইন্টার্নশিপের সুযোগ আছে। পাশাপাশি গবেষণা কার্যক্রম জোরদার করা, বিশেষজ্ঞ ও ইন্ডাস্ট্রিতে কর্মরত ব্যক্তিদের অতিথি শিক্ষক হিসেবে আমন্ত্রণ জানানো, কর্মশালা ও সেমিনারের মাধ্যমে আমরা শিক্ষার্থীদের বাস্তবমুখী জ্ঞান প্রদানের চেষ্টা করছি।</p><p>ইন্ডাস্ট্রি ও একাডেমির মধ্যে সংযোগ তৈরির জন্য যৌথ গবেষণা, ইন্ডাস্ট্রি প্রজেক্ট এবং কারখানাভিত্তিক সমস্যা সমাধানমূলক থিসিসের ওপর বিশেষ গুরুত্ব দেওয়া হচ্ছে, যা কর্মজীবনের জন্য শিক্ষার্থীদের কার্যকরভাবে প্রস্তুত করে তুলছে।</p></div></div></div></body></html>"
        }
    ]
}