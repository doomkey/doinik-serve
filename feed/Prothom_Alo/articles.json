{
    "source": "প্রথম আলো",
    "articles": [
        {
            "title": "আজকের বিনিময় হার | প্রথম আলো",
            "time": "2026-01-26T09:24:43",
            "imgUrl": "https://media.prothomalo.com/prothomalo-bangla%2F2025-02-20%2F16psy1nv%2F466783f9-b718-48b1-a7ad-25708b30468f.jfif?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ সোমবার সপ্তাহের দ্বিতীয় কার্যদিবসে দেশের মুদ্রাবাজারে লেনদেন চলছে। আজ বাজারে ডলারের দাম অপরিবর্তিত আছে।  </p><p>বাংলাদেশ ব্যাংকের তথ্যানুসারে, আজ ডলারের সর্বোচ্চ দাম ১২২ টাকা ৩৭ পয়সা। সর্বনিম্ন দাম ১২২ টাকা ৩৫ পয়সা, গড় দাম ১২২ টাকা ৩৫ পয়সা। গত বছরের জুলাই থেকে চলতি জানুয়ারি পর্যন্ত ডলারের দাম ওঠানামা করছে।</p></div></div></div></body></html>"
        },
        {
            "title": "বিপিএল চ্যাম্পিয়ন রাজশাহী ওয়ারিয়র্সকে ছাদখোলা বাসে সংবর্ধনা | প্রথম আলো",
            "time": "2026-01-26T09:13:43",
            "imgUrl": "https://media.prothomalo.com/prothomalo-bangla%2F2026-01-26%2F8lzpj5kc%2F2ae33b10-cc9a-40e9-852e-8333a0b6794d.jfif?rect=0%2C113%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজশাহীতে বিপিএল চ্যাম্পিয়ন রাজশাহী ওয়ারিয়র্সকে ছাদখোলা বাসে সংবর্ধনা দেওয়া হয়েছে। আজ সোমবার সকাল থেকে দুপুর পর্যন্ত ছাদখোলা বাসে চড়ে শহর প্রদক্ষিণ করেন শান্ত-মুশফিকরা। এ সময় ক্রিকেটপ্রেমী রাজশাহীর মানুষ তাঁদের বরণ করে নেন।</p><p>বিপিএলে চ্যাম্পিয়ন হয়ে আজ সোমবার সকালে রাজশাহীতে আসে দল রাজশাহী ওয়ারিয়র্স। সকাল সাড়ে ১০টার দিকে ক্রিকেটাররা রাজশাহীর হজরত শাহ মখদুম (র.) বিমানবন্দরে এসে পৌঁছান। আগে থেকেই অপেক্ষায় ছিল ছাদখোলা বাস। ক্রিকেটাররা বিপিএল ট্রফি নিয়ে সেই বাসে ওঠেন। এরপর পুলিশের নিরাপত্তায় বাসটিকে শহরের দিকে নিয়ে যাওয়া হয়। বাসের সামনে ছিলেন রাজশাহী ওয়ারিয়র্সের মালিক নাবিল গ্রুপের কর্মকর্তারা। এ ছাড়া বিপুলসংখ্যক ক্রিকেটপ্রেমী মোটরসাইকেল নিয়ে বাসটি ঘিরে ছিলেন। তাঁদের হাতে হাতে ছিল ‘গর্বের জয়, বীরের শহর’, ‘জয় এসেছে কাপ উঠেছে’ লেখা প্ল্যাকার্ড। আর ছাদখোলা বাসের সামনে লেখা ছিল, ‘কাপ আইসেছে বাড়িতে’।</p></div></div></div></body></html>"
        },
        {
            "title": "মুহাম্মদ ইউনূসের সরকার তিন শূন্যের দায়িত্ব দেশে কতটা পালন করল, তার শ্বেতপত্র প্রকাশের আহ্বান | প্রথম আলো",
            "time": "2026-01-26T09:08:50",
            "imgUrl": "https://media.prothomalo.com/prothomalo-bangla%2F2026-01-26%2Fk7iitmk0%2FTIB.jpeg?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অন্তর্বর্তী সরকারের খসড়া জ্বালানি ও বিদ্যুৎ মহাপরিকল্পনার (ইপিএসএমপি ২০২৫) সমালোচনা করেন ইফতেখারুজ্জামান। তিনি বলেন, সরকারের এই পরিকল্পনা জীবাশ্ম জ্বালানির ওপর নির্ভরশীল। এই পরিকল্পনায় এমন কোনো দিকনির্দেশনা নেই, যার মাধ্যমে বাংলাদেশ পরিচ্ছন্ন জ্বালানিতে উত্তরণ ঘটাতে পারবে।</p><p>টিআইবি নির্বাহী পরিচালক প্রশ্ন তোলেন, সরকারে যাঁরা আছেন, তাঁরা জাতীয় নিরাপত্তা নিশ্চিত ও জাতীয় অস্তিত্বের জন্য কতটা ভাবেন? তিনি বলেন, এই খসড়া মহাপরিকল্পনার মাধ্যমে সরকার প্রমাণ করেছে, তারা সিদ্ধান্ত চাপিয়ে দেয়।</p><p>ইফতেখারুজ্জামান অভিযোগ করেন, অন্তর্বর্তী সরকারের যেকোনো কার্যক্রমের অন্যতম বৈশিষ্ট্য অংশগ্রহণমূলক না করা। ভবিষ্যতে নির্বাচিত হয়ে যাঁরা সরকার গঠন করবে, তাদের প্রতি তিনি আহ্বান জানিয়ে বলেন, তারা যেন অংশীজনদের মতামত নিয়ে এই পরিকল্পনা বাস্তবায়ন করে।</p><p>মানববন্ধনে টেকসই উন্নয়নে নবায়নযোগ্য জ্বালানি ও সুশাসন নিয়ে একটি ধারণাপত্র উপস্থাপন করেন টিআইবির ক্লিন এনার্জি প্রজেক্টের সহসমন্বয়ক আশনা ইসলাম। তিনি বলেন, আন্তর্জাতিক ক্লিন এনার্জি দিবস টেকসই ও নবায়নযোগ্য জ্বালানি রূপান্তর–সংক্রান্ত প্রচারাভিযানে বিশ্ববাসীকে একত্র করার একটি গুরুত্বপূর্ণ মুহূর্ত হিসেবে কাজ করে।</p></div></div></div></body></html>"
        },
        {
            "title": "কান ধরে ওঠবস করানোর দুটি ভিডিও ছড়ানোর পর পদত্যাগের সিদ্ধান্ত জানালেন সর্বমিত্র চাকমা | প্রথম আলো",
            "time": "2026-01-26T09:05:36",
            "imgUrl": "https://media.prothomalo.com/prothomalo-bangla%2F2026-01-25%2F1wmwc5re%2Fdumitra.png?rect=0%2C6%2C716%2C376&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজকের ভিডিও ছড়িয়ে পড়ার পর তিনি ফেসবুকে লেখেন, ‘ঢাকা বিশ্ববিদ্যালয়ের শারীরিক শিক্ষাকেন্দ্রের মাঠটি শুধু বিশ্ববিদ্যালয়ের শিক্ষার্থীদের জন্য। দীর্ঘদিন ধরে বহিরাগতদের অবাধ অনুপ্রবেশ একটি গুরুতর নিরাপত্তা সংকটে রূপ নিয়েছে। বহিরাগত ব্যক্তিদের দ্বারা প্রায় নারী শিক্ষার্থীদের হেনস্তার ঘটনা ঘটে , মোবাইল ফোন, মানিব্যাগ ও সাইকেল চুরির মতো ন্যক্কারজনক ঘটনা ঘটে। এসব ঘটনা শুধু শিক্ষার্থীদের ব্যক্তিগত নিরাপত্তাকেই হুমকির মুখে ফেলছে না, বরং একটি শিক্ষাপ্রতিষ্ঠানের মর্যাদা ও নিরাপদ পরিবেশকেও প্রশ্নবিদ্ধ করছে।’ </p></div></div></div></body></html>"
        },
        {
            "title": "প্যাস্টেল পিঙ্কে পূজা চেরী",
            "time": "2026-01-26T09:00:21",
            "imgUrl": "https://media.prothomalo.com/prothomalo-bangla/2026-01-26/p2qeivth/62165849614366844011596508333766870933920175n.jpg?auto=format&q=35&w=1200",
            "body": "<html><body><div><div class=\"vs__summary\"><p>ব্লাউজের পুরোটা হ্যান্ড এমব্রয়ডারি, সিকুইন, পুঁতি আর থ্রেডওয়ার্কের নকশা। নিচের দিকের কাটেও আছে বৈচিত্র্য। </p></div>\n                        \n              </div></body></html>"
        },
        {
            "title": "বিয়ের প্রতিশ্রুতি দিয়ে গৃহকর্মীর সঙ্গে শারীরিক সম্পর্ক, ‘ধুরন্ধর’ অভিনেতা গ্রেপ্তার | প্রথম আলো",
            "time": "2026-01-26T09:00:00",
            "imgUrl": "https://media.prothomalo.com/prothomalo-bangla%2F2026-01-26%2Fq9f9i3kq%2F6fe9ed8e-8656-48cc-9850-f067591cad09.jpg?rect=0%2C0%2C900%2C473&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>কে এই নাদিম খান<br></strong>নাদিম খান দীর্ঘদিন ধরে ভারতীয় চলচ্চিত্র, টেলিভিশন, ওটিটি ও মঞ্চে কাজ করছেন। মূলত তিনি পার্শ্বচরিত্রে নজর কেড়েছেন। তিনি অমিতাভ বচ্চন, আসরানি, আদিল হুসাইন, সঞ্জয় মিশ্র, কৃতি শ্যানন ও পঙ্কজ ত্রিপাঠির সঙ্গে কাজ করেছেন। তাঁর উল্লেখযোগ্য কাজের মধ্যে রয়েছে ‘মিমি’, ‘মুকাব্বর: দ্য স্টোরি অব আ স্পাই’, ‘মিসেস সিরিয়াল কিলার’, ‘ধড়ক’ ইত্যাদি।</p></div></div></div></body></html>"
        },
        {
            "title": "অন্দরসজ্জায় নান্দনিক আলো | প্রথম আলো",
            "time": "2026-01-26T09:00:00",
            "imgUrl": "https://media.prothomalo.com/prothomalo-bangla%2F2026-01-26%2Fncm0uz6j%2F26012026-su-2.jpg?rect=0%2C116%2C2270%2C1192&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>২ হাজার ৭০০ কোটি টাকার বাজার</strong></p><p>দেশে আলোকসজ্জার বাতির বাজার এখন প্রায় ২ হাজার ৭০০ কোটি টাকার। আশার কথা হলো, এই বাজারের প্রায় ৯০ শতাংশই এখন দেশি কোম্পানিগুলোর দখলে। শীর্ষস্থানীয় ব্র্যান্ডগুলোর মধ্যে সুপার স্টার, ওয়ালটন, ক্লিক, ট্রান্সটেক ও এনার্জিপ্যাক উল্লেখযোগ্য। তবে শহরাঞ্চলে ব্র্যান্ডের আধিপত্য থাকলেও গ্রামাঞ্চলে এখনো নিম্নমানের নকল ও অনুমোদনহীন নন-ব্র্যান্ডেড বাল্বের দাপট রয়েছে। বিপণন পর্যবেক্ষণকারী সংগঠন মার্কেটিং ওয়াচ বাংলাদেশের (এমডব্লিউবি) মতে, লাইটিং পণ্যের বার্ষিক প্রবৃদ্ধির হার প্রায় ১৩ শতাংশ।</p> <p><strong>এলইডি ও স্মার্ট বাল্বের জয়জয়কার</strong></p><p>বিদ্যুৎ–সাশ্রয়ী হওয়ায় এখন বাজারের ৯৫ শতাংশই এলইডি বাল্বের দখলে। রাজধানীর সেগুনবাগিচার ভাই ভাই ইলেকট্রিকের মালিক মোহাম্মদ আলী জানান, বাসাবাড়িতে ব্যবহারের জন্য ১৩০ থেকে ২৫০ টাকার মধ্যে ব্র্যান্ডের বাল্ব পাওয়া যায়, যেগুলোতে এক বছরের ওয়ারেন্টি থাকে।</p><p>দেশের শীর্ষস্থানীয় প্রতিষ্ঠান ওয়ালটন হাইটেক ইন্ডাস্ট্রিজের ইলেকট্রিক্যাল অ্যাপ্লায়েন্সেস বিভাগের চিফ বিজনেস অফিসার সোহেল রানা জানান, তাঁরা ১১টি শ্রেণিতে ৬০০-এর বেশি মডেলের বাতি উৎপাদন করছেন। মাসে প্রায় পাঁচ লাখ বাল্ব উৎপাদনের সক্ষমতা রয়েছে তাঁদের। অন্যদিকে ষাটের দশকে যাত্রা শুরু করা বাংলাদেশ ল্যাম্পস এখন নরসিংদীতে বিশাল পরিসরে ট্রান্সটেক ব্র্যান্ডের এলইডি ও স্মার্ট লাইট উৎপাদন করছে। কোম্পানির সচিব মোহাম্মদ রুহান মিয়া বলেন, বিদ্যুৎ সাশ্রয় ও আধুনিক প্রযুক্তির কারণে মানুষ এখন স্মার্ট সলিউশনের দিকে ঝুঁকছে।</p></div></div></div></body></html>"
        },
        {
            "title": "মিনিয়াপোলিসে গুলি করে আরেকজনকে হত্যা কি ট্রাম্পের দুশ্চিন্তা বাড়িয়ে দিল | প্রথম আলো",
            "time": "2026-01-26T09:00:00",
            "imgUrl": "https://media.prothomalo.com/prothomalo-bangla%2F2026-01-26%2Fb9hzya2l%2Fmineapolis.jpg?rect=0%2C409%2C6000%2C3150&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আইসিইর অভিযানে কেবল অবৈধ অভিবাসীরাই নন, বরং খোদ মার্কিন নাগরিকেরাও ভুলবশত আটক হচ্ছেন। এটি প্রশাসনের অব্যবস্থাপনা ও অদক্ষতাকে ফুটিয়ে তুলছে।</p><p>স্থানীয় পুলিশের বরাতে বলা হচ্ছে, আইসিই কেবল নির্দিষ্ট জাতি বা বর্ণের মানুষের ওপর বেশি চড়াও হচ্ছে। সবচেয়ে সংবেদনশীল বিষয় হলো শিশুদের নিশানা করা। দুই থেকে পাঁচ বছর বয়সী শিশুদের তাদের মা–বাবার সঙ্গে আটকে রাখা এবং বিমানে করে দেশছাড়া করা হচ্ছে।</p><p>গত বছর থেকেই অনেক মার্কিন আইসিইর ওপর অসন্তুষ্ট। কিন্তু এ বছরের জানুয়ারিতে তাদের প্রতি ক্ষোভ আরও বেড়েছে। সংস্থাটির জনপ্রিয়তা হু হু করে কমছে।</p><p>সিবিএস নিউজ ও নিউইয়র্ক টাইমসের সাম্প্রতিক জরিপে দেখা গেছে, ৬১ শতাংশ মার্কিন নাগরিক এখন মনে করছেন, আইসিই ‘অতিমাত্রায় কঠোর’ হচ্ছে। সবচেয়ে উদ্বেগের বিষয় হলো, ১০ জন স্বতন্ত্র ভোটারের মধ্যে ৭ জনই এখন প্রশাসনের এই নীতির বিরুদ্ধে। এমনকি ট্রাম্পের নিজ দলের ২০ শতাংশ সমর্থক মনে করছেন, পরিস্থিতি এখন সীমার বাইরে চলে যাচ্ছে।</p><p>সাধারণত কোনো গোলাগুলির ঘটনায় মানুষ আইন-শৃঙ্খলা রক্ষাকারী বাহিনীকে কিছুটা ‘বেনিফিট অব ডাউট’ দেয়। কিন্তু আগের মিথ্যাচার ও বর্তমান নেতিবাচক জনমতের কারণে মার্কিনরা এখন ফেডারেল এজেন্টদের আর সেই ছাড় দিতে রাজি নন। মানুষ ধরে নিচ্ছেন, এজেন্টরাই ভুল করেছে।</p></div></div></div></body></html>"
        },
        {
            "title": "মাওলানা ভাসানী বিজ্ঞান ও প্রযুক্তি বিশ্ববিদ্যালয়ের ফুড টেকনোলজি অ্যান্ড নিউট্রিশনাল সায়েন্স বিভাগের সেমিনার | প্রথম আলো",
            "time": "2026-01-26T08:59:17",
            "imgUrl": "https://media.prothomalo.com/prothomalo-bangla%2F2026-01-26%2F3nzwhozn%2F3.jpg?rect=0%2C91%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিশিষ্ট পুষ্টিবিজ্ঞানী জেবা মাহমুদ শিশুদের পেটের সমস্যায় প্রয়োবায়োটিক যে অনন্য সহায়ক ভূমিকা রাখতে পারে, তা চমৎকারভাবে তুলে ধরেন।</p><p>অনুষ্ঠানের সভাপতি মাওলানা ভাসানী বিজ্ঞান ও প্রযুক্তি বিশ্ববিদ্যালয়য়ের উপাচার্য অধ্যাপক মো. আনোয়ারুল আজীম আখন্দ দিকনির্দেশনা বক্তব্যে তুলে ধরে বলেন, ‘উন্নত দেশের মতো আমাদের দেশেও এ জাতীয় স্বাস্থ্যসহায়ক খাদ্য নিয়ে বিশ্ববিদ্যালয় ও শিল্পকারখানার যৌথ উদ্যোগে গবেষণা, ফর্মুলেশন ও প্রক্রিয়াকরণে এগিয়ে আসা প্রয়োজন।’</p><p>অর্গানিক নিউট্রিশন লিমিটেডের নির্বাহী পরিচালক অরুন কুমার মণ্ডল গবেষণার পটভূমি আলোচনা করতে গিয়ে বলেন, ‘বর্তমান কর্মব্যস্ত জীবনধারা, অনিয়মিত খাদ্যাভ্যাস, অতিরিক্ত ভাজাপোড়া খাবার গ্রহণ, ক্রমবর্ধমান মানসিক চাপ আমাদের অন্ত্রের স্বাভাবিক কার্যক্রমকে ব্যাহত করছে। এর ফলে অ্যাসিডিটি, বদহজম, পেট ফাঁপা, গ্যাস ও কোষ্ঠকাঠিন্যের মতো সমস্যা এখন প্রায় প্রতিটি পরিবারেই সাধারণ চিত্র হয়ে দাঁড়িয়েছে।’</p></div></div></div></body></html>"
        },
        {
            "title": "নির্বাচনের মাঠ: সংস্কারের পক্ষে-বিপক্ষে ও দোষারোপের রাজনীতি | প্রথম আলো",
            "time": "2026-01-26T08:54:42",
            "imgUrl": "https://media.prothomalo.com/prothomalo-bangla%2F2026-01-26%2F6mwyp47z%2FScreenshot-2026-01-26-144933.jpg?rect=0%2C20%2C644%2C338&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০১৬ সালের ভিশন ২০৩০ পরবর্তী সময়ে ২০২২ সালে বিএনপির ৩১ দফা রূপরেখায় রূপ নেয়। সেখানে সরকারপ্রধান ও মন্ত্রিসভার নির্বাহী ক্ষমতায় ভারসাম্য আনার কথা বলা হয়। নির্বাহী, আইন ও বিচার বিভাগের মধ্যে ক্ষমতার সুসমন্বয়ের প্রতিশ্রুতি দেওয়া হয়। দুই মেয়াদের বেশি প্রধানমন্ত্রী না হওয়া, উচ্চকক্ষ চালু করা, সংবিধানের ৭০ অনুচ্ছেদ সংশোধন, জুডিশিয়াল কমিশন, মিডিয়া কমিশন, অর্থনৈতিক সংস্কার কমিশন এবং প্রতিরক্ষা বাহিনীকে রাজনৈতিক বিতর্কের ঊর্ধ্বে রাখার অঙ্গীকার—সবই সেখানে অন্তর্ভুক্ত ছিল।</p><p>ফলে জুলাই সনদে আলোচিত বহু সংস্কারের ধারণা বিএনপি এক দশক আগেই প্রকাশ করেছিল। আজকের জুলাই সনদের যে আকাঙ্ক্ষা, তার বীজ বপন হয়েছিল ২০১৬ সালেই। এই পরিপ্রেক্ষিতে বিএনপিকে সংস্কারবিরোধী হিসেবে উপস্থাপন করা রাজনৈতিক বাস্তবতার বিকৃতি এবং জাতীয় সংহতির জন্য একটি নেতিবাচক দৃষ্টান্ত।</p><p>বাংলাদেশ আজ একটি গুরুত্বপূর্ণ সন্ধিক্ষণে দাঁড়িয়ে। দীর্ঘ সময়ের রাজনৈতিক অচলাবস্থা, দমন-পীড়ন ও আস্থাহীনতার পর রাষ্ট্রসংস্কার এবং গণতান্ত্রিক পুনর্গঠনের যে সুযোগ তৈরি হয়েছে, তা কেবল একটি দল বা জোটের বিষয় নয়, এটি সমগ্র জাতির ভবিষ্যৎ পথনির্দেশের প্রশ্ন। </p></div></div></div></body></html>"
        },
        {
            "title": "‘দুই সন্তানের হাত ধরে রেললাইনে দাঁড়িয়ে ছিলেন মা’, ট্রেনে কাটা পড়ে সবার মৃত্যু | প্রথম আলো",
            "time": "2026-01-26T08:54:36",
            "imgUrl": "https://media.prothomalo.com/prothomalo-bangla%2F2020-09%2F34be79f7-af6b-4eb5-86b2-b0684ffbfc85%2FTrain_accident.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুলিশ ও কয়েকজন প্রত্যক্ষদর্শীর সূত্রে জানা গেছে, আজ সকালে দুই সন্তানকে নিয়ে পুবাইল এলাকায় রেলক্রসিং এলাকায় কিছু সময় ধরে দাঁড়িয়ে ছিলেন হাফেজা খাতুন। বেলা সাড়ে ১১টার দিকে ব্রাহ্মণবাড়িয়া থেকে তিতাস এক্সপ্রেস ট্রেনটি ঢাকার দিকে যাচ্ছিল। ওই সময় দুই সন্তানের হাত ধরে রেললাইন দিয়ে হেঁটে যাচ্ছিলেন মা।</p><p>রেলক্রসিংয়ের গেটম্যান আবদুল সাত্তার চিৎকার করে সরে যেতে বললেও দুই সন্তানের হাত ধরে রেললাইনে দাঁড়িয়ে থাকেন ওই নারী। একপর্যায়ে ট্রেনে কাটা পড়ে ঘটনাস্থলেই তাঁদের মৃত্যু হয়। খবর পেয়ে পুবাইল থানার পুলিশ ঘটনাস্থলে গিয়ে তিনজনের লাশ হেফাজতে নেয়।</p></div></div></div></body></html>"
        },
        {
            "title": "আমি নীল নিয়তির মতো | প্রথম আলো",
            "time": "2026-01-26T08:48:27",
            "imgUrl": "https://media.prothomalo.com/prothomalo-bangla%2F2026-01-26%2Fpi6t2vyf%2FOmar-Kaiser.jpg.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আগুনকে পোষ্য করে রাখি শীতে<br><br>মালসায় কিংবা মনে<br>তুমি যা বলছ, সেটা দাবানল<br><br>কখনো কখনো জাগে সুগভীর বনে।<br>বিপুল আগুন নিয়ে বড় মনোবেদনায় সন্ধ্যায় নক্ষত্র আসে<br>তার আলোশোভা ধীরে আসে এই পৃথিবীতে<br><br>তুমি যা বলছ, সেটা পরাজিত কথা<br>একদিন গান হবে আমাদের স্মৃতির সংগীতে।<br><br>আগুনকে পোষ্য করে রাখি<br><br>ক্ষুধায়, উনুনে আর রান্নাবান্নায়<br>তুমি যা বলছ, সেটা প্রেম<br><br>কাগুজে নৌকার মতো ভেসেছে কান্নায়।<br>সেবা ও শুশ্রূষা পেতে তাকে ঘুমমগ্ন রাখো<br>বারুদে বারুদে কিংবা ম্যাচের কাঠিতে<br><br>তুমি যা বলছ, সেটা ঝলসানো মুখ<br>ছাই ও ধোঁয়ার মধ্যে ত্রস্ত ঘর ভিটার মাটিতে।</p></div></div></div></body></html>"
        },
        {
            "title": "সংস্কার নামের ‘সোনার হরিণ’ কি গণভোটে ধরা হবে | প্রথম আলো",
            "time": "2026-01-26T08:46:31",
            "imgUrl": "https://media.prothomalo.com/prothomalo-bangla%2F2026-01-26%2Favdtmvs3%2FScreenshot-2026-01-26-144354.jpg?rect=0%2C68%2C770%2C404&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নোকতা দিয়ে রাখা যাক, সর্বশেষ ১৯৯১ সালের সেপ্টেম্বরে দেশে গণভোট হয়েছিল। ওই গণভোটে মাত্র ৩৫ ভাগ ভোটার তাঁদের মত জানিয়েছিলেন। অথচ এর সাত মাস আগে ফেব্রুয়ারিতে অনুষ্ঠিত পঞ্চম সংসদ নির্বাচনে ভোট পড়েছিল ৫৫ ভাগের বেশি।</p><p>প্রচার-প্রচারণা দিয়ে যদি ‘ঘাটতি’ পুষিয়েও দেওয়া যায় এবং শেষতক যদি ‘হ্যাঁ’ জয়যুক্ত হয়, তা হলেও কি ফ্যাসিবাদের দৈত্য কৌটায় ধরা যাবে? বৈষম্যহীন যে সমাজ-রাষ্ট্র প্রতিষ্ঠার অদম্য আকাঙ্ক্ষা বুকে নিয়ে এত মানুষের আত্মত্যাগ, আবারও ‘লাল’ হলো পদ্মা-মেঘনার পানি, অনাগত দিনে তার মহিমা কি সমুজ্জ্বল থাকবে?</p><p>‘কীভাবে জুলাই সনদ লঙ্ঘন করা যায়, সেই দৃষ্টান্ত সৃষ্টি করে পরবর্তী সরকারের জন্য সুযোগ করে দিয়েছে অন্তর্বর্তী সরকার’—টিআইবির এই পর্যবেক্ষণে প্রশ্নগুলো কশাঘাতের মতো ঠেকে! দুর্নীতিবিরোধী সংস্থাটির ভাষ্য, সংস্কারবিরোধী অপশক্তির কাছে সরকার আত্মসমর্পণ করেছে। সংস্কার-পরিপন্থী অনেক সিদ্ধান্ত নেওয়া হয়েছে। ফলে সংস্কার লক্ষ্যভ্রষ্ট হয়েছে। মোদ্দাকথায়, সরকারের কর্মকাণ্ড ‘পর্বতের মূষিক প্রসব’ ছাড়া কিছু নয়।</p></div></div></div></body></html>"
        },
        {
            "title": "দুদকের মামলায় সালমান এফ রহমান ৪ দিনের রিমান্ডে | প্রথম আলো",
            "time": "2026-01-26T08:46:25",
            "imgUrl": "https://media.prothomalo.com/prothomalo-bangla%2F2026-01-26%2Fpr1tcxs7%2FSalman.jfif?rect=0%2C24%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ সকাল ১০টার দিকে সালমান এফ রহমানকে ঢাকা মহানগর আদালতে হাজতখানায় রাখা হয়। বুলেটপ্রুফ জ্যাকেট,   হেলমেট ও হাতকড়া পরিয়ে তাঁকে কাঠগড়ায় নেওয়া হয়।</p><p>দুদকের পক্ষ থেকে ৫ দিনের রিমান্ড আবেদন করা হয়। দুদকের পাবলিক প্রসিকিউটর তরিকুল ইসলাম রিমান্ডের পক্ষে শুনানি করেন। অন্যদিকে সালমান এফ রহমানের আইনজীবী আদালতকে বলেন, ‘আমরা শুনানি করছি না। নথি অনুযায়ী আদেশ দেন। পরে আদালত তাঁর ৪ দিনের রিমান্ড মঞ্জুর করেন।’</p><p>সালমান এফ রহমানসহ ২২ জনের বিরুদ্ধে গত ৩ নভেম্বর মামলা করে দুদক।</p></div></div></div></body></html>"
        },
        {
            "title": "এ্যাসেট ডেভেলপমেন্টস এন্ড হোল্ডিংস, আবাসন খাতে আস্থার ২৫ বছর | প্রথম আলো",
            "time": "2026-01-26T08:35:00",
            "imgUrl": "https://media.prothomalo.com/prothomalo-bangla%2F2026-01-26%2Flihgo15c%2FAsset-Developments-Corporate-HQ-Building.jpg?rect=0%2C185%2C858%2C450&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>সাফল্যের সংখ্যাতত্ত্ব </strong></p><p>এ্যাসেট ডেভেলপমেন্টসের সাফল্যের পাল্লা কতটুকু ভারী, তা বোঝা যায় তাদের কাজের পরিসর দেখলে। দেশের বাজারে বেশি প্রকল্প সফলভাবে সম্পন্ন করা প্রতিষ্ঠানের তালিকায় এ্যাসেট অন্যতম। এখন পর্যন্ত প্রতিষ্ঠানটি ৫৫০টির বেশি প্রকল্প সফলভাবে সম্পন্ন করেছে এবং ৬ হাজারের বেশি ফ্ল্যাট গ্রাহকদের কাছে হস্তান্তর করেছে। গুলশান, বনানী, উত্তরা, বারিধারা ও বসুন্ধরা, ধানমন্ডি, লালমাটিয়া, মোহাম্মদপুর ও ইন্দিরা রোডের মতো অভিজাত এলাকাগুলোতে তাদের শৈল্পিক স্থাপত্যশৈলী সহজেই পথচারীদের দৃষ্টি কাড়ে।</p> <p><strong>মান ও নির্মাণশৈলীর প্রতিশ্রুতি </strong></p><p>একটি টেকসই আবাসনের প্রাণ হলো তার নির্মাণ উপকরণ। এ্যাসেট ডেভেলপমেন্টস তাদের প্রতিটি প্রকল্পে উন্নত মানের সিমেন্ট, স্টিল, টাইলস ও বৈদ্যুতিক সরঞ্জাম ব্যবহার নিশ্চিত করার প্রতিশ্রুতি দিচ্ছে। নিজস্ব সাপ্লাই চেইন ম্যানেজমেন্টের মাধ্যমে তারা উপকরণের গুণগত মান কঠোরভাবে নিয়ন্ত্রণ করে। স্থপতি, প্রকৌশলী এবং দক্ষ ব্যবস্থাপনা দলের সমন্বিত প্রচেষ্টায় প্রতিটি প্রকল্প হয়ে ওঠে আধুনিক আর্কিটেকচার এবং ফাংশনাল প্ল্যানিংয়ের এক অনন্য উদাহরণ।</p> <p><strong>নিরাপদ নির্মাণ</strong></p><p>গ্রাহকদের নিরাপদ ও গুণগত মানসম্পন্ন ভবন উপহার দিতে এসিআই কোড ও বাংলাদেশ ন্যাশনাল বিল্ডিং কোড (বিএনবিসি) অনুসরণ করে ভূমিকম্প–সহনশীল নকশা ও ভবন নির্মাণ করা হচ্ছে এবং অভিজ্ঞ প্রকৌশলীদের তত্ত্বাবধানে কঠোর মান নিয়ন্ত্রণ নিশ্চিত করা হচ্ছে।  </p></div></div></div></body></html>"
        },
        {
            "title": "শীতকালীন ঝড়ে বিপর্যস্ত যুক্তরাষ্ট্র, ৭ জনের মৃত্যু, লাখ লাখ মানুষ বিদ্যুৎবিহীন | প্রথম আলো",
            "time": "2026-01-26T08:33:36",
            "imgUrl": "https://media.prothomalo.com/prothomalo-bangla%2F2026-01-26%2Fis6otn2o%2FStorm.jpg?rect=0%2C46%2C651%2C342&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঠাণ্ডা আবহাওয়ার কারণে টেনেসিতে তিনজনের মৃত্যুর খবর পাওয়া গেছে।</p><p>নিউইয়র্ক নগরের মেয়র জোহরান মামদানি সামাজিক যোগাযোগমাধ্যম এক্সে দেওয়া এক পোস্টে লিখেছেন, গত শনিবার টেনেসিতে অন্তত পাঁচজন মারা গেছেন। তবে তাঁদের মৃত্যুর কারণ সম্পর্কে এখনো নিশ্চিত হওয়া যায়নি।</p><p>নিউইয়র্কের গভর্নর ক্যাথি হকুল স্থানীয় বাসিন্দাদের ঘর থেকে বের না হওয়ার পরামর্শ দিয়েছেন। গতকাল তিনি বলেন, ‘এটি নিশ্চিতভাবেই কয়েক বছরের মধ্যে আমাদের দেখা সবচেয়ে শীতল আবহাওয়া, সবচেয়ে বড় শীতকালীন ঝড়।’</p><p>হকুল বলেন, যে ভয়াবহ পরিস্থিতি চলছে, তাতে কয়েক বছরের মধ্যে সবচেয়ে দীর্ঘ সময়ের ঠান্ডা এবং সর্বোচ্চ তুষারপাতের ঘটনা ঘটতে পারে।</p><p>ক্যাথি হকুল আরও বলেন, এটা হাড় কাঁপানো ঠান্ডা ও বিপজ্জনক।</p><p>কেন্টাকির গভর্নর অ্যান্ডি বেসিয়ার গতকাল বলেন, অঙ্গরাজ্যটিতে পূর্বাভাসের চেয়ে বরফ বেশি এবং তুষার কম পড়ছে।</p><p>বেসিয়ারের মতে, এটি কেন্টাকির জন্য ভালো খবর নয়।</p><p>আবহাওয়া বিশেষজ্ঞরা সতর্ক করেন, ঝড়ের সবচেয়ে বড় বিপদ হলো বরফ পড়া। বরফ পড়লে গাছ ভেঙে যেতে পারে, বিদ্যুতের লাইন ক্ষতিগ্রস্ত হতে পারে এবং রাস্তায় চলাচল অনিরাপদ হয়ে উঠতে পারে।</p></div></div></div></body></html>"
        },
        {
            "title": "বধিরতার কারণ, প্রতিকার ও প্রতিরোধে যা করতে হয় | প্রথম আলো",
            "time": "2026-01-26T08:32:26",
            "imgUrl": "https://media.prothomalo.com/prothomalo-bangla%2F2026-01-26%2F6q6rswyf%2Fphoto-1717690306655-32a8cd518920.avif?rect=0%2C84%2C1171%2C615&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সংক্রমণজনিত বধিরতায় অ্যান্টিবায়োটিক খেতে হবে। অ্যালার্জির জন্য অ্যান্টিহিস্টামিন, ময়লা জমলে ইয়ার ওয়াক্স রিমুভাল ও অটোটক্সিক ওষুধ বন্ধ বা পরিবর্তন করতে হবে। </p><p>এ ছাড়া টিমপ্যানোপ্লাস্টি, মাইরিঙ্গোটমি, স্টেপেডেক্টোমি ও ককলিয়ার ইমপ্ল্যান্টের মতো অস্ত্রোপচারের প্রয়োজন হতে পারে। এ ছাড়া প্রযুক্তিনির্ভর কিছু প্রতিকার, যেমন হিয়ারিং এইড ব্যবহার, বোন অ্যাঙ্কর্ড হিয়ারিং ডিভাইস ও ককলিয়ার ইমপ্ল্যান্টের মতো পদ্ধতি রয়েছে।</p><p>অতিরিক্ত শব্দ (৮৫ ডেসিবেলের বেশি) এড়িয়ে চলুন। হেডফোন বা ইয়ারফোন সঠিকভাবে ব্যবহার করতে হবে। কান পরিষ্কারের সময় সতর্ক থাকুন। কটনবাড প্রবেশ করানো যাবে না। নবজাতকের স্ক্রিনিং করাতে হবে। সংক্রমণ প্রতিরোধে এমএমআর ও নিউমোকোক্কাল টিকা নিতে হবে। ওষুধ ব্যবহারে থাকতে হবে সতর্ক।</p></div></div></div></body></html>"
        }
    ]
}