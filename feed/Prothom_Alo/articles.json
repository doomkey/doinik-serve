{
    "source": "প্রথম আলো",
    "articles": [
        {
            "title": "শেখ হাসিনার বিরুদ্ধে সূচনা বক্তব্য শুরু, বিচার সরাসরি সম্প্রচার | প্রথম আলো",
            "time": "2025-08-03T05:25:30",
            "imgUrl": "https://media.prothomalo.com/prothomalo-bangla%2F2024-11-03%2F1ip5hxpy%2F1.webp?rect=0%2C24%2C534%2C280&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শেখ হাসিনার সেই নির্দেশ তৎকালীন স্বরাষ্ট্রমন্ত্রী ও আইজিপির মাধ্যমে সব বাহিনীর কাছে দেওয়া হয়। পাশাপাশি আওয়ামী লীগ ও তার অন্যান্য অঙ্গসংগঠন এবং ১৪-দলীয় জোটের কাছেও এই নির্দেশ চলে যায়। সেই নির্দেশের আলোকে মানবতাবিরোধী অপরাধ সংঘটিত হয়। এর দায়ে তাঁদের (হাসিনা, আসাদুজ্জামান ও মামুন) বিরুদ্ধে সুপিরিয়র রেসপনসিবিলিটির (সর্বোচ্চ দায়) আওতায় অভিযোগ গঠন করা হয়েছে।</p><p>তৃতীয় অভিযোগ, রংপুরে বেগম রোকেয়া বিশ্ববিদ্যালয়ের ছাত্র আবু সাঈদকে গুলি করে নির্মমভাবে হত্যা করার ঘটনায় শেখ হাসিনার পাশাপাশি আসাদুজ্জামান ও মামুনকে অভিযুক্ত করা হয়েছে।</p><p>চতুর্থ অভিযোগ, রাজধানীর চানখাঁরপুলে আন্দোলনরত নিরীহ-নিরস্ত্র ছয়জনকে গুলি করে হত্যার ঘটনায়ও শেখ হাসিনার পাশাপাশি ওই দুজনকে অভিযুক্ত করা হয়েছে।</p><p>পঞ্চম অভিযোগ, শেখ হাসিনা, আসাদুজ্জামান ও মামুনের বিরুদ্ধে আশুলিয়ায় নিরীহ-নিরস্ত্র ছয়জনকে আগুনে পুড়িয়ে মারার ঘটনায়ও অভিযুক্ত করা হয়েছে।</p></div></div></div></body></html>"
        },
        {
            "title": "নারী কর্মকর্তাদের ‘স্যার’ ডাকা বন্ধের সিদ্ধান্ত হলেও আদেশ হয়নি, আছে আপত্তিও | প্রথম আলো",
            "time": "2025-08-03T05:21:13",
            "imgUrl": "https://media.prothomalo.com/prothomalo-bangla%2F2024-12-29%2Ffayd6b31%2FSecretariat.webp?rect=0%2C45%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>একই সঙ্গে প্রটোকল নির্দেশনা ও সম্বোধনসংক্রান্ত বিষয়গুলো পর্যালোচনা, সংশোধনের প্রস্তাব তৈরির লক্ষ্যে দুই উপদেষ্টা মুহাম্মদ ফাওজুল কবির খান ও সৈয়দা রিজওয়ানা হাসানকে দিয়ে একটি কমিটি গঠন করে উপদেষ্টা পরিষদ। যথাযথ সংশোধনের জন্য এক মাসের মধ্যে উপদেষ্টা পরিষদের কাছে সুপারিশ তুলে ধরবে এই কমিটি।</p><p>বাংলাদেশে ‘স্যার’ বা ‘ম্যাডাম’ সম্বোধনসংক্রান্ত কোনো সরকারি আইন, বিধিমালা বা নীতিমালা নেই। এটি মূলত একটি প্রথা বা সামাজিক রীতি, যা শিক্ষা, প্রশাসন ও করপোরেট জগতে বহুদিন ধরে চলে আসছে।</p><p>সাবেক একজন মন্ত্রিপরিষদ সচিব প্রথম আলোকে বলেন, বাংলা ভাষা প্রচলন আইন, ১৯৮৭-এর প্রেক্ষাপটে স্যার বা ম্যাডামের বাংলা কী হবে, তা নিয়ে ১৯৯০ সালে একটি নির্দেশনা দেওয়া হয়েছিল। এতে চিঠিপত্রে সম্বোধনের ক্ষেত্রে স্যার-ম্যাডামের বাংলা হিসেবে জনাব, মহোদয় বা মহোদয়া ব্যবহারের কথা বলা হয়েছিল। তবে মৌখিক ক্ষেত্রে স্যার-ম্যাডাম ডাকা যেতে পারে বলেও বলা হয়েছিল।</p><p>পরবর্তী সময়ে একপর্যায়ে নারী-পুরুষনির্বিশেষে সবাইকেই ‘স্যার’ ডাকার প্রচলন শুরু হয়। এটি শুধু সরকারি দপ্তরের কর্মকর্তা-কর্মচারীদের মধ্যেই সীমাবদ্ধ থাকেনি। সাধারণ সেবা নিতে আসা মানুষদের ক্ষেত্রেও এর প্রচলন শুরু হয়, যা নিয়ে কখনো কখনো অস্বস্তিকর পরিস্থিতিও তৈরি হতে দেখা গেছে। যেমন ২০২৩ সালে ‘স্যার’ না বলায় রংপুরের জেলা প্রশাসক (ডিসি) ক্ষুব্ধ আচরণ করেছেন—এমন অভিযোগ তুলেছিলেন বেগম রোকেয়া বিশ্ববিদ্যালয়ের সহযোগী অধ্যাপক ওমর ফারুক। এ ঘটনার প্রতিবাদে তিনি ডিসি কার্যালয়ের সামনে অবস্থান কর্মসূচি শুরু করেছিলেন। অবশ্য তৎকালীন ডিসি চিত্রলেখা নাজনীন দুঃখ প্রকাশ করে ঘটনার ইতি টানলেও ফেসবুকে সরকারি চাকরিজীবীদের ‘স্যার’ ডাকা না-ডাকা নিয়ে তুমুল আলোচনা চলে।</p><p>সম্প্রতি সরকারি দপ্তরে নারী কর্মকর্তাদের ‘স্যার’ বলে সম্বোধনের নির্দেশনা উপদেষ্টা পরিষদ বাতিলের পর বিষয়টি নতুন করে সামনে এসেছে, যা নিয়ে আলোচনা চলছে।</p><p>জনপ্রশাসন মন্ত্রণালয়ের নীতিনির্ধারকেরা আগেও বলেছেন, সরকারি কর্মকর্তারা জনগণের সেবক। তাঁদের ‘স্যার’ বা ‘ম্যাডাম’ বলে সম্বোধন বাধ্যতামূলক নয়। কেউ ‘আপা’ বা ‘ভাই’ বললেও আপত্তির কিছু নেই।</p></div></div></div></body></html>"
        },
        {
            "title": "পদ্মা সেতু এলাকায় দুর্ঘটনায় দুজন নিহত, লাইভ করলেও উদ্ধারে আসেননি কেউ | প্রথম আলো",
            "time": "2025-08-03T05:15:56",
            "imgUrl": "https://media.prothomalo.com/prothomalo-bangla%2F2025-08-03%2F5qb1oauo%2FSariatpurDH054120250803Shariatpur-A3.jpg?rect=0%2C0%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শিবচর হাইওয়ে থানার উপপরিদর্শক আবদুস সালাম বলেন, ‘দুর্ঘটনার অনেক পরে আমরা খবর পাই। খবর পেয়ে দ্রুত ঘটনাস্থলে যাই। দুর্ঘটনা রাত সাড়ে ১০টার দিকে ঘটে এবং আমরা রাত সাড়ে ১২টার দিকে লাশ উদ্ধার করি। ধারণা করা হচ্ছে, দ্রুতগতিতে মোটরসাইকেল চালানোর কারণেই দুর্ঘটনা ঘটেছে।’</p><p>জাজিরা প্রান্তের পদ্মা সেতু দক্ষিণ থানার ভারপ্রাপ্ত কর্মকর্তা নকিব আকরাম হোসেন বলেন, ‘দুর্ঘটনার খবর পেয়ে আমরা ঘটনাস্থলে পুলিশ পাঠাই। পরে হাইওয়ে পুলিশ এসে লাশ উদ্ধার করে।’ দুই ঘণ্টা পর লাশ উদ্ধার হওয়ার বিষয়ে তিনি কোনো মন্তব্য করতে রাজি হননি।</p><p>এ ঘটনায় এখনো কোনো মামলা হয়নি। তবে নিহত ব্যক্তিদের পরিবারের কেউ মামলা করলে প্রয়োজনীয় আইনি ব্যবস্থা নেওয়া হবে বলে জানিয়েছেন পুলিশ কর্মকর্তারা।</p></div></div></div></body></html>"
        },
        {
            "title": "৮ গোলের থ্রিলার শেষে ব্রাজিলের টানা ৫ম কোপা আমেরিকা জয় | প্রথম আলো",
            "time": "2025-08-03T05:14:57",
            "imgUrl": "https://media.prothomalo.com/prothomalo-bangla%2F2025-08-03%2Fhxhrki8j%2F2025-08-03T013730Z1626613353UP1EL83042LR4RTRMADP3SOCCER-COPA-COL-BRA.JPG?rect=0%2C0%2C7832%2C4112&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কিন্তু লেইসি সান্তোস কলম্বিয়ার হয়ে লক্ষ্য ভেদ করলে শেষ পর্যন্ত ম্যাচ চলে যায় টাইব্রেকারে। পেনাল্টি শুটআউটে প্রথম ৫ শটের দুটি করে মিস করে ব্রাজিল ও কলম্বিয়া। এরপর ষষ্ঠ শটে ব্রাজিলের লাউনি গোল করলেও ব্যর্থ হন কলম্বিয়ার জোরেলিন কারাভালি। এই মিসের পরই শিরোপা জয়ের উল্লাসে মাতে ব্রাজিল।</p><p>প্রতিযোগিতার সেরা খেলোয়াড় নির্বাচিত হয়েছেন মার্তা। অবসর ভেঙে ফেরার পর দারুণ এ অর্জন নিয়ে উচ্ছ্বসিত মার্কা বলেছেন, ‘আমি সৃষ্টিকর্তার কাছে প্রার্থনা করছিলাম, যেন উনি আমাকে এতটা কঠোর শাস্তি (হার) না দেন। মাঠে নেমে সমতাসূচক গোলের আশীর্বাদ পেলাম, তার ওপর আরও একটি গোল করলাম। কিন্তু আমরা একটা ভুল করলাম, ওরা গোল করে সমতা ফেরাল। টাইব্রেকারে আমার সুযোগ ছিল শিরোপা নিশ্চিত করার, কিন্তু আমি মিস করলাম। তবে আমার আশপাশে ছিল এই অসাধারণ মেয়েরা। টাইব্রেকারে মিস করার পর আমি খুব ভেঙে পড়েছিলাম, কিন্তু ওরা আমাকে ভেঙে পড়তে দেয়নি। সবার বিশ্বাস ছিল যে আমরা পারব। লোরেনা পেনাল্টি বাঁচিয়ে দেবে। সৃষ্টিকর্তা আমাকে এই শিরোপা দিয়েছেন, এটা আমার শেষ কোপা আমেরিকা ট্রফি।’</p></div></div></div></body></html>"
        },
        {
            "title": "এখনো শুল্ক অব্যাহতি পাচ্ছে ভারতের যেসব খাত | প্রথম আলো",
            "time": "2025-08-03T05:06:51",
            "imgUrl": "https://media.prothomalo.com/prothomalo-bangla%2F2023-12%2F4d17e5cd-55b8-45ce-8a05-399986f7b681%2FUS_INDIA.jpg?rect=0%2C5%2C698%2C366&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তবে নয়াদিল্লি সামগ্রিকভাবে সংযম বজায় রেখেছে। ট্রাম্পের এসব হুংকার সত্ত্বেও প্রস্তাবিত বাণিজ্যচুক্তি নিয়ে চলমান আলোচনা যেন ভেস্তে না যায়, তা খেয়াল রেখে ভারতের বাণিজ্যমন্ত্রী পীযূষ গয়াল সংসদে সতর্ক প্রতিক্রিয়া দিয়েছেন। পররাষ্ট্র মন্ত্রণালয়ের মুখপাত্র রণধীর জয়সওয়াল সাপ্তাহিক মিডিয়া ব্রিফিংয়ে জানিয়ে দিলেন, অনেক ঝড়ঝাপটা, অনেক প্রতিকূলতা সামলানোর পরও ভারত-মার্কিন দ্বিপক্ষীয় সম্পর্ক অটুট আছে। যে সম্পর্ক আগামী দিনেও বজায় রেখে উভয় দেশ সমানতালে পারস্পরিক উন্নতির স্বার্থ রক্ষায় কাজ করবে।</p><p>এসব কূটনৈতিক বক্তব্যের মারপ্যাঁচের আড়ালে রাশিয়া থেকে ভারতের সরকারি তেল সংস্থাগুলোর অপরিশোধিত তেল কেনা ‘বন্ধের’ যে জল্পনা রটেছে, সে বিষয় সুকৌশলে এড়িয়ে গিয়েছেন তিনি। তাঁর কথায়, এখনো এমন কোনো নির্ভরযোগ্য তথ্য নেই যার জোরে বলা যায়, ভারতীয় কোনো সংস্থা রাশিয়া থেকে অপরিশোধিত তেল কেনা বন্ধ করেছে।</p><p>তবে জ্বালানি কেনার প্রশ্নে ভারত সব সময়ই বাজারের বিকল্প এবং বিশ্বের ভূরাজনৈতিক পরিস্থিতি বিচার করেই সিদ্ধান্ত নেয়। যদিও ট্রাম্পের সাম্প্রতিক মন্তব্যে বিতর্ক তৈরি হয়েছে, যেখানে তিনি দাবি করেছেন, পাকিস্তান-মার্কিন চুক্তির ফলে আগামী দিনে ভারতকেও পাকিস্তান থেকে তেল কিনতে হতে পারে। সে বিষয়ে অবশ্য মন্তব্য করতে অস্বীকার করেন পররাষ্ট্র মন্ত্রণালয়ের মুখপাত্র। যদিও ভারতের বিরোধী দলের নেতা শশী থারুর বলেছেন, পাকিস্তানে তেলের তেমন একটা মজুত আছে বলে তাঁর জানা নেই।</p></div></div></div></body></html>"
        },
        {
            "title": "‘নোট অব ডিসেন্ট’সহ সনদ প্রকাশ উচিত নয় | প্রথম আলো",
            "time": "2025-08-03T05:00:00",
            "imgUrl": "https://media.prothomalo.com/prothomalo-bangla%2F2025-02-02%2F3rdcaovw%2FDH076820250129KD0171.jpg?rect=0%2C0%2C1320%2C693&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>উদাহরণ হিসেবে ধরা যাক, বিএনপি যেসব প্রস্তাবের ব্যাপারে নোট অব ডিসেন্ট দিয়েছে, সেগুলো বাস্তবায়নের বিষয়ে তারা প্রতিশ্রুতিবদ্ধ নয়। ফলে ভবিষ্যতে তারা যদি ক্ষমতায় যায়, তাহলে সেসব প্রস্তাব বাস্তবায়নের সম্ভাবনা নেই। কারণ, তারা আগেভাগেই আনুষ্ঠানিকভাবে আপত্তি জানিয়েছে। সুতরাং এই প্রক্রিয়ায় জুলাই সনদ হওয়ার মানে, আমার কাছে মনে হয় সরকার কোনো একটি পক্ষকে খুশি করার কৌশল হিসেবে এই পদক্ষেপ নিয়েছে।</p><p>গণতন্ত্রে সংখ্যার কথা বলা হয়। কিন্তু রাজনৈতিক প্রভাবও বিবেচনায় রাখা উচিত। শুধু বিএনপি নয়, জামায়াতে ইসলামী বা জাতীয় নাগরিক পার্টিও (এনসিপি) যদি কোনো প্রস্তাবের বিরুদ্ধে সুস্পষ্ট অবস্থান নেয়, তবে সেগুলো জুলাই সনদে অন্তর্ভুক্ত না করাই শ্রেয়। আমি ব্যক্তিগতভাবে মনে করি, নোট অব ডিসেন্টসহ জুলাই সনদ প্রকাশ করা উচিত নয়।</p><p>যে উদ্দেশ্যে উচ্চকক্ষ গঠনের প্রস্তাব দেওয়া হয়েছিল, আমি সেটির সঙ্গে সহমত। আমি ব্যক্তিগতভাবে মনে করি, সংখ্যানুপাতিক পদ্ধতিতে (পিআর) উচ্চকক্ষ গঠনের যে ভাবনা, তাতে ভারসাম্য রক্ষার সুযোগ ছিল। আমি সেই প্রস্তাবের পক্ষে। তবে আমি নিম্নকক্ষে সংখ্যানুপাতিক পদ্ধতির ঘোরতর বিরোধী।</p></div></div></div></body></html>"
        },
        {
            "title": "সবচেয়ে বড় বজ্রপাতের খোঁজ | প্রথম আলো",
            "time": "2025-08-03T05:00:00",
            "imgUrl": "https://media.prothomalo.com/prothomalo-bangla%2F2025-08-02%2F970ax5j8%2Fthundar.jpg?rect=0%2C15%2C773%2C406&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যুক্তরাষ্ট্রের টেক্সাস থেকে কানসাস পর্যন্ত ৮৯২ কিলোমিটার দীর্ঘ একটি বজ্রপাতের তথ্য সংগ্রহ করেছেন বিজ্ঞানীরা। এই বজ্রপাতকে বিশ্বের সবচেয়ে দীর্ঘ বজ্রপাত হিসেবে রেকর্ড হিসেবে মনে করছেন বিজ্ঞানীরা। বিজ্ঞানীরা গোস ইস্ট নামের আবহাওয়া উপগ্রহ থেকে তথ্য ব্যবহার করে এই বিশাল বজ্রপাত শনাক্ত করেছেন। উপগ্রহটি পৃথিবীর পৃষ্ঠ থেকে ২২ হাজার ২৩৬ মাইল ওপরে কক্ষপথে ঘুরছে। ৮৯২ কিলোমিটার দীর্ঘ বজ্রপাত আগের রেকর্ডকে ৬১ কিলোমিটার বজ্রকে ছাড়িয়ে গেছে। এমন বজ্রকে বিজ্ঞানীরা মেগাফ্ল্যাশ হিসেবে আখ্যা দেন।</p><p>প্রায় ৮৯২ কিলোমিটার দীর্ঘ এই বজ্র ২০১৭ সালের অক্টোবরে টেক্সাস থেকে কানসাস পর্যন্ত আকাশ আলোকিত করেছিল। বিশ্বের দীর্ঘতম এই বজ্রপাত উত্তর আমেরিকার গ্রেট প্লেইন নামের দীর্ঘ সবুজ এলাকার পুরো ৮২৯ কিলোমিটার বা ৫১৫ মাইল পর্যন্ত বিস্তৃত ছিল। বিশ্ব আবহাওয়া সংস্থা দীর্ঘ বজ্রপাত আবিষ্কারের ঘোষণা দিয়েছে। যদিও প্রায় আট বছর আগের ঘটনার স্বীকৃতি মিলেছে সম্প্রতি। গবেষকেরা বিশাল বজ্রপাত শনাক্ত করতে আবহাওয়া উপগ্রহ থেকে তথ্য ব্যবহার করেন। উপগ্রহ প্রযুক্তি ব্যবহার করে মেগাফ্ল্যাশ ট্র্যাক করা হয়। প্রচলিত ভূমিভিত্তিক বজ্রপাত শনাক্তকরণ নেটওয়ার্ক থেকে এই তথ্য পাওয়া বেশ কঠিন।</p></div></div></div></body></html>"
        },
        {
            "title": "ডাকাতির প্রস্তুতিকালে পুলিশ সদস্য, সাবেক সেনাসদস্যসহ গ্রেপ্তার ৯ | প্রথম আলো",
            "time": "2025-08-03T04:57:45",
            "imgUrl": "https://media.prothomalo.com/prothomalo-bangla%2F2023-03%2F81ca639d-5f86-4ac3-adb5-60fde4f109d6%2Fc29e6fd2_fc63_4c89_a02b_4b7d88cf656c.png?rect=0%2C70%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গ্রেপ্তার ব্যক্তিরা হলেন সাতক্ষীরা সদর থানার কটিয়া পুলিশ ফাঁড়ির কনস্টেবল ইজাজ আহম্মেদ (৩৩), নড়াইলের লোহাগড়ার বাসিন্দা ও নৌবাহিনীর সাবেক সদস্য অমিত কাজী (২৮), যশোরের ঝিকরগাছার বাসিন্দা ও সাবেক সেনাসদস্য হাফিজুর রহমান (৩৩), লোহাগড়ার তনু মোল্যা (৩৩), ঝিকরগাছার শামীম রেজা (২৩) ও শাওন রহমান (২৮), গোপালগঞ্জের আল আমিন (৩২) ও মোখলেস শেখ (৪০) ও ঝিনাইদহের মাসুদ রানা (৩০)।</p><p>পুলিশ জানায়, ওই রাতে টহলকালে আলা মুন্সির মোড়ে তাঁদের গতিবিধি সন্দেহজনক মনে হলে জিজ্ঞাসাবাদ করা হয়। তাঁরা অসংলগ্ন কথা বলায় পুলিশ সন্দেহ করে। পরে তল্লাশি চালিয়ে তিনটি মোটরসাইকেলের খোলা নম্বরপ্লেট, রড, হাতুড়ি, দা, হাতকড়া, পেপার কাটারসহ ডাকাতির সরঞ্জাম জব্দ করা হয়। তাঁদের ব্যবহৃত সাতটি মোটরসাইকেলও জব্দ করা হয়েছে।</p></div></div></div></body></html>"
        },
        {
            "title": "ইউক্রেনে সামরিক ড্রোন কেনাকাটায় ঘুষ কেলেঙ্কারি, আইনপ্রণেতাসহ কয়েক কর্মকর্তা গ্রেপ্তার | প্রথম আলো",
            "time": "2025-08-03T04:54:53",
            "imgUrl": "https://media.prothomalo.com/prothomalo-bangla%2F2025-08-03%2F5zftoybt%2FUkraine.jpg?rect=0%2C0%2C629%2C330&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অনেকের মতে, ওই বিল দুর্নীতিবিরোধী অভিযানে ইউক্রেনের জন্য এক ধাপ পিছিয়ে যাওয়ার মতো। বিলটি উত্থাপনের পর দেশে বিক্ষোভ শুরু হয়। ২০২২ সালে রাশিয়া ইউক্রেনে হামলা শুরু করার পর থেকে দেশটিতে হওয়া সবচেয়ে বড় সরকারবিরোধী বিক্ষোভের ঘটনা এটি।</p><p>জনগণের ক্ষোভ বুঝতে পেরে জেলেনস্কি নতুন একটি বিল উত্থাপন করেন। এতে ওই ব্যুরো ও কার্যালয়কে আগের স্বাধীনতা ফিরিয়ে দেওয়ার প্রস্তাব করা হয়। আগের বিল পাস হওয়ার মাত্র ৯ দিনের মধ্যে নতুন বিল পার্লামেন্টে পাস হয়।</p><p>ইউক্রেনের প্রতিরক্ষা মন্ত্রণালয়ের গোয়েন্দা শাখার (এইচইউআর) প্রধান কিরিলো বুদানভ ‘জনগণের কথা শোনা’ ও দুর্নীতিবিরোধী সংস্থাগুলোর ক্ষমতা নিয়ে ‘ভুল সিদ্ধান্ত না নেওয়ার’ জন্য জেলেনস্কিকে ধন্যবাদ জানান।</p><p>ইউরোপীয় ইউনিয়নভুক্ত (ইইউ) মিত্রদেশগুলোও জেলেনস্কির এ সিদ্ধান্তের প্রশংসা করেছে। আগের বিল নিয়ে তারাও উদ্বেগ প্রকাশ করেছিল।</p><p>ইইউতে ইউক্রেনের যোগ দেওয়ার চেষ্টায় দুর্নীতিবিরোধী লড়াইয়ের বিষয়টি খুব গুরুত্বপূর্ণ। ২০১৪ সালে ইউরোপীয় কমিশন ও আন্তর্জাতিক মুদ্রা তহবিলের (আইএমএফ) দেওয়া শর্ত অনুযায়ী ইউক্রেন দুর্নীতিবিরোধী ওই দুই স্বাধীন সংস্থা গঠন করে।</p></div></div></div></body></html>"
        },
        {
            "title": "এখনো উদাস করে বাবার স্মৃতি | প্রথম আলো",
            "time": "2025-08-03T04:53:03",
            "imgUrl": "https://media.prothomalo.com/prothomalo%2Fimport%2Fmedia%2F2020%2F06%2F29%2Fdeeff5df190776af1c40b9be46ed9f33-5ef971f250626.jpg?rect=0%2C0%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দুই–আড়াই বছরে মায়ের কোলে বসে গান গাইতেন, সেই স্মৃতি তিনি ভোলেননি। বললেন, দুই বছর কি আড়াই বছর হবে আমার। ঘুম পেলে আমি মায়ের কাছে গিয়ে ‘আঁখি পাতা ঘুমে জড়ায়ে আসে’ গানটা গাইতাম।</p><p>তাঁর পিতা বাংলা গানের কিংবদন্তি আব্বাসউদ্দীন আহমদ। তাঁর কাছে গান শেখা শুরু করেন একেবারে ছোটবেলায়। সেই সব স্মৃতি মনে করতে পারেন ফেরদৌসী রহমান, ‘তখন আব্বার কোলে বসতাম, আর “তোরা দেখে যা আমিনা মায়ের কোলে”, তারপর “ত্রিভুবনের প্রিয় মোহাম্মদ”—এসব গান তিন ভাইবোনকে নিয়ে আব্বা গাইতেন। আর পাশে মা বসে থাকতেন। তারপর এসব গান যখন শেষ হতো, তখন মাকে আব্বা বলতেন, “আলেয়া, তুমি গান করো।” তখন মা শুরু করতেন, “রাতের ময়ূর ছড়াল যে পাখনা”—এসব গান।’</p><p>ছয় বছর বয়সে প্রথম মঞ্চে গান করেন ফেরদৌসী রহমান। তাঁর মুখে সেদিনের কথা: ‘সেটা ছিল কলকাতায় মুসলিম ইনস্টিটিউট হলে। সেখানে বিরাট বড় অনুষ্ঠান, আব্বাকে গান গাইতে হবে। সেই সময় যেহেতু একটু একটু করে আমি গাইতাম, তাই কোথাও গান হলে আব্বা আমাকে বগলদাবা করে নিয়ে যেতেন। কিছুটা গর্ব হতো, মজা লাগত বোধ হয়! মেয়েকে দিয়েও গাওয়াবেন আরকি। তখন আব্বা আমাকে ও রকম একটা অনুষ্ঠানে নিয়ে গেলেন। আমি গিয়ে দেখি হলভর্তি লোকে লোকারণ্য। তার মধ্যে আব্বা বলছেন, “মাগো, তোমাকে একটা গান গাইতে হবে।” আমি বলি, “না”, আব্বা বলেন, “হ্যাঁ, চলো।” মজা করতে করতে নিয়ে এলেন স্টেজে। তারপর এল মাইক্রোফোন। তারপর দেখা গেল যে আব্বা পাশে টেবিলে হারমোনিয়াম নিয়ে বাজাবেন আর আমি গাইব। তো আমি গাইব কোনটা? খুব একটা রোমান্টিক গান, “শুধু কাঙালের মতো চেয়েছিল তার মালাখানি”। আমি এতটুকুন, মাইক্রোফোন অনেক ওপরে। তখন আরেকটা লোক পাশ থেকে টেবিল নিয়ে এল, এসে আমাকে টেবিলের ওপর দাঁড় করিয়ে দিল। তারপর গাইলাম, “শুধু কাঙালের মতো চেয়েছিল।” গানের পরে তালি থামেই না...।’</p></div></div></div></body></html>"
        },
        {
            "title": "এসএসসি পরীক্ষার প্রয়োজন কতটুকু আছে? | প্রথম আলো",
            "time": "2025-08-03T04:41:17",
            "imgUrl": "https://media.prothomalo.com/prothomalo-bangla%2F2025-08-03%2Foj9cn0pi%2F%E0%A6%8F%E0%A6%B8%E0%A6%8F%E0%A6%B8%E0%A6%B8%E0%A6%BF.png?rect=0%2C0%2C613%2C322&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভারতবর্ষে ইস্ট ইন্ডিয়া কোম্পানির শাসন পোক্ত হতে শুরু করলে এখানকার ব্যবসা-বাণিজ্য ও প্রশাসন চালানোর জন্য অনেক লোকের দরকার হয়। তখন সব লোককে ইংল্যান্ড থেকে আনাটা সহজ ছিল না। ১৮৩৫ সালে ব্রিটিশ ভারতের শিক্ষানীতিতে তাই একটা মৌলিক পরিবর্তনের সূচনা হয় মেকলে মিনিটের (ম্যাকলে মিনিট অন এডুকেশন) আদলে।</p><p>থমাস ব্যাবিংটন মেকলে তাঁর এই প্রস্তাবে ইংরেজি জানা একটি শ্রেণি গড়ে তোলার কথা বলেন, যারা হবে ব্রিটিশ ও ভারতীয় সংস্কৃতির মধ্যে সংযোগকারী। ব্রিটিশ ঔপনিবেশিক প্রশাসনের এই সাংস্কৃতিক কৌশলের মাধ্যমে স্থানীয় প্রশাসনের জন্য ‘ভারতীয় চেহারার কিন্তু ব্রিটিশ চিন্তার’ জনবল তৈরি করাই ছিল মুখ্য। </p><p>এই নীতির ধারাবাহিকতায় পশ্চিমা ধাঁচের শিক্ষাব্যবস্থা চালু করা হয় এবং পরীক্ষানির্ভর কাঠামোর সূচনা ঘটে। বলাবাহুল্য, এরই ধারাবাহিকতায় পশ্চিমা ধাঁচের বিশ্ববিদ্যালয় গড়ার আবশ্যকতাও তৈরি হয়। ১৮৫৭ সালে কলকাতা বিশ্ববিদ্যালয় প্রতিষ্ঠিত হয়। বিশ্ববিদ্যালয় গড়া মানেই সেখানে ভর্তির জন্য একটি ‘প্রবেশিকা’ বা যোগ্যতা ঠিক করা দরকার। </p><p>‘ম্যাট্রিকুলেশন’ শব্দটা এসেছে লাতিন ভাষা থেকে, যার মানে হলো কোনো তালিকায় নাম লেখানো। ম্যাট্রিকুলেশন পরীক্ষায় উত্তীর্ণ হওয়ার মানে হলো বিশ্ববিদ্যালয়ে ভর্তির জন্য ‘তালিকায় নাম লেখা’। এ জন্য প্রথমবারের মতো ম্যাট্রিকুলেশন পরীক্ষার প্রবর্তন করা হয় ১৮৫৭ সালে। এরপর এটিই চালু হয়ে যায়। </p><p>কিন্তু পরে দেখা যায় যে ম্যাট্রিকুলেশনের পর বিশ্ববিদ্যালয়ে ভর্তি হলে তাদের সরাসরি বিএ ক্লাসে পড়ানো কঠিন। কারণ, বিএ ক্লাসের সিলেবাস আর দশম শ্রেণি পর্যন্ত পড়ার মধ্যে একটা বড় ফাঁক রয়েছে। তখন একটি ‘মধ্যবর্তী’ বা ‘ইন্টারমিডিয়েট’ ব্যবস্থা চালু করার দরকার হয়।</p><p>কাজেই ভারতবর্ষে  ফার্স্ট আর্টস (এফএ) বা ইন্টারমিডিয়েট এক্সামিনেশন ইন আর্টস চালু হয় ১৮৫৯ সালে। এভাবে বিশ্ববিদ্যালয় নিয়ে তিন স্তরবিশিষ্ট কাঠামো ক্রমবর্ধমানভাবে প্রতিষ্ঠিত হতে শুরু করে: প্রথমে ম্যাট্রিকুলেশন, তারপর ইন্টারমিডিয়েট (এফএ) এবং পরিশেষে বিএ বা বিএসসি।</p></div></div></div></body></html>"
        },
        {
            "title": "ঐকমত্য হয়েছে বেশ কিছু মৌলিক সংস্কারে | প্রথম আলো",
            "time": "2025-08-03T04:40:19",
            "imgUrl": "https://media.prothomalo.com/prothomalo-bangla%2F2024-12-17%2Flb23pp6t%2FBadiul-Alam-Mazumder.webp?rect=0%2C46%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আদালত তত্ত্বাবধায়ক সরকারব্যবস্থা ফিরিয়ে আনার ব্যাপারে রায় দিয়েছেন। পঞ্চদশ সংশোধনীকে অসাংবিধানিক বলে ঘোষণা করেছেন। কিন্তু কীভাবে তত্ত্বাবধায়ক সরকার নিয়োগ হবে, এটাও একটা মৌলিক সংস্কারের বিষয়। যাতে যোগ্য ব্যক্তিরা ওই পদে অধিষ্ঠিত হয়ে আবারও আগের মতো ভোটের অধিকার ধ্বংস করতে না পারে। সে ব্যাপারে আমরা ঐকমত্যে পৌঁছেছি।</p><p>জ্যেষ্ঠতার ভিত্তিতে প্রধান বিচারপতি নিয়োগ দেওয়া, বিচার বিভাগের বিকেন্দ্রীকরণ, উপজেলা পর্যায়ে স্থানীয় নিম্ন আদালতের সম্প্রসারণ, সংবিধানের ৭০ অনুচ্ছেদ, অর্থ বিল আর অনাস্থা প্রস্তাবে গোপন ভোট দেওয়াসহ বেশ কিছু গুরুত্বপূর্ণ মৌলিক সংস্কার হয়েছে।</p><p>তবে কিছু ক্ষেত্রে কিছুটা অপূর্ণতা রয়ে গেছে। যেমন নারীর রাজনৈতিক ক্ষমতায়নের ব্যাপারে যতটুকু অর্জন করতে চেয়েছিলাম, ততটুকু পারিনি। তবু আমরা মনে করি, একটা গুরুত্বপূর্ণ যাত্রা শুরু হলো।</p><p>প্রবাদ আছে, ‘পুডিং কতটা সুস্বাদু বা ভালো হয়েছে, তা জানতে হলে খেয়ে দেখতে হবে।’ সংস্কারের সার্থকতা নির্ভর করবে বাস্তবায়নের ওপর। আমার বিশ্বাস, রাজনৈতিক দলগুলো প্রজ্ঞা এবং সাহসিকতার পরিচয় দেবে। ছাত্র–জনতার অভ্যুত্থানে শহীদ ও আহতদের রক্তের সঙ্গে আমরা যেন বিশ্বাসঘাতকতা না করি।</p><p><strong>বদিউল আলম মজুমদার</strong>, সদস্য, জাতীয় ঐকমত্য কমিশন</p><p>(মতামত লেখকের নিজস্ব)</p></div></div></div></body></html>"
        },
        {
            "title": "আফ্রিদির শেষ বলে ৪ মেরে ওয়েস্ট ইন্ডিজকে জেতালেন হোল্ডার | প্রথম আলো",
            "time": "2025-08-03T04:22:41",
            "imgUrl": "https://media.prothomalo.com/prothomalo-bangla%2F2025-08-03%2Fj816kdi4%2F914214-01-02.jpg?rect=0%2C329%2C6972%2C3660&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দেখে মনে হতে পারে হারার চেষ্টা করেছিল দুই দলই! আর শেষ পর্যন্ত সেই প্রচেষ্টায় সফল হয়েছে পাকিস্তান দল!</p><p>কিন্তু নিশ্চয়ই ঘটনা আসলে এমন নয়। আজ ফ্লোরিডায় পাকিস্তান-ওয়েস্ট ইন্ডিজ তিন টি-টোয়েন্টি সিরিজের দ্বিতীয় ম্যাচটি দুই দলই জিততেই চেয়েছিল। তবে দুই দলের একের পর এক ভুল দেখে কিছু সময়ের জন্য সমর্থকদের মনে হতে পারে—কোনো দলই জিততে চায় না।</p><p>শেষ পর্যন্ত জিতেছে ওয়েস্ট ইন্ডিজ। তাও শাহিন আফ্রিদির করা ম্যাচের শেষ বলে ৪ রানের সমীকরণ মিলিয়ে। টসে জিতে ব্যাটিং করতে নেমে পাকিস্তান তুলেছিল ১৩৩ রান। সেই রান ওয়েস্ট ইন্ডিজ টপকেছে ২ উইকেট হাতে রেখে ম্যাচের শেষ বলে। তাতে টি-টোয়েন্টি সিরিজে ফিরেছে সমতা। সিরিজের শেষ ম্যাচ আগামীকাল।</p></div></div></div></body></html>"
        },
        {
            "title": "নিরস্ত্রীকরণে সম্মতির খবর নাকচ: হামাস বলল, দখলদারির মোকাবিলা জাতীয় ও আইনি অধিকার | প্রথম আলো",
            "time": "2025-08-03T04:11:40",
            "imgUrl": "https://media.prothomalo.com/prothomalo-bangla%2F2025-08-03%2F5v5gi7ox%2Fhamas-leader.avif?rect=0%2C0%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গাজায় যুদ্ধবিরতি নিয়ে ইসরায়েলের সঙ্গে আলোচনা চলাকালে অস্ত্রত্যাগের বিষয়ে সম্মতি জানানোর খবরের বিরোধিতা করেছে ফিলিস্তিনের স্বাধীনতাকামী সংগঠন হামাস। তারা বলেছে, ফিলিস্তিনি ভূখণ্ডে ইসরায়েলি দখলদারি মোকাবিলার জাতীয় ও আইনি অধিকার তাদের রয়েছে।</p><p>যুক্তরাষ্ট্রের প্রেসিডেন্ট ডোনাল্ড ট্রাম্পের মধ্যপ্রাচ্যবিষয়ক বিশেষ দূত স্টিভ উইটকফ গাজায় আটক থাকা ইসরায়েলি জিম্মিদের স্বজনদের সঙ্গে বৈঠক করেছেন। বৈঠকে উইটকফ তাঁদের বলেন, হামাস জানিয়েছে, তারা ‘নিরস্ত্রীকরণে প্রস্তুত’। ইসরায়েলি সংবাদমাধ্যম হারেৎজ এটা ফলাও করে প্রচার করেছে।</p><p>মার্কিন দূতের এমন মন্তব্য সংবাদমাধ্যমে প্রচারের পর গতকাল শনিবার এর তীব্র বিরোধিতা করে হামাস। এক বিবৃতিতে সংগঠনটি বলেছে, যতক্ষণ (ইসরায়েলি) দখলদারি বহাল থাকবে, ততক্ষণ তা প্রতিরোধ করা এবং সেটার বিরুদ্ধে অস্ত্র ধরা তাদের জাতীয় ও আইনি অধিকার।</p></div></div></div></body></html>"
        },
        {
            "title": "স্বাস্থ্য খাত সংস্কার কমিশনের সুপারিশ জুলাই সনদে অন্তর্ভুক্তির দাবি | প্রথম আলো",
            "time": "2025-08-03T04:10:00",
            "imgUrl": "https://media.prothomalo.com/prothomalo-bangla%2F2025-08-03%2Fs96omug3%2Fprothomalo-bangla2023-1013d8e2b2-ebb2-4dbc-87c4-96bd7d9e2822eview.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিশিষ্টজনেরা বলেন, ‘আমরা অকপটে স্বীকার করি, বিগত কয়েক দশকে বাংলাদেশ স্বাস্থ্য খাতে কিছু অগ্রগতি অর্জন করেছে। কিন্তু একই সঙ্গে এটাও সত্য, একগুচ্ছ গভীর কাঠামোগত দুর্বলতা, শাসনব্যবস্থায় বিচ্যুতি ও প্রাতিষ্ঠানিক স্বচ্ছতার অভাব আমাদের এ অগ্রযাত্রাকে বারবার থমকে দিয়েছে।’</p><p>স্বাস্থ্য খাত সংস্কার কমিশনের সুপারিশ বাস্তবায়নের তাগিদ দিয়ে খোলাচিঠিতে বলা হয়, ‘সুপারিশগুলো এসেছে এক গুরুতর বাস্তবতা থেকে, যা কেবল সেবার সম্প্রসারণ বা গুণগত মান বৃদ্ধির পরামর্শ নয়, বরং একটি সুসংহত রূপরেখা। এর মাধ্যমে স্বাস্থ্য খাতের গভীর সমস্যাগুলোর সমাধান, প্রতিষ্ঠানগুলোর পুনর্গঠন এবং প্রশাসনিক জবাবদিহির একটি টেকসই কাঠামো গড়ে তোলা সম্ভব।’</p><p>স্বাস্থ্য খাত সংস্কার কমিশনের সুপারিশ জুলাই সনদে অন্তর্ভুক্তির আহ্বান জানিয়ে খোলাচিঠিতে ছয় বিশিষ্টজন বলেন, ‘যথাসময়ে পদক্ষেপ না নিলে গুরুত্বপূর্ণ সুপারিশগুলো কাগজে বন্দী থেকে যায়। সুপারিশগুলো জুলাই সনদে অন্তর্ভুক্ত করা হবে যুগান্তকারী সিদ্ধান্ত, যা অতীতের সম্মান এবং ভবিষ্যতের অঙ্গীকারকে একসূত্রে বেঁধে রাখবে।’</p></div></div></div></body></html>"
        },
        {
            "title": "সকালেই পড়ুন আলোচিত ৫ খবর | প্রথম আলো",
            "time": "2025-08-03T04:02:23",
            "imgUrl": "https://media.prothomalo.com/prothomalo-bangla%2F2023-11%2F96ef562e-2cfa-4151-b57a-ce77cdb446ff%2FWhatsApp_Image_2023_02_27_at_08_34_41.jpeg?rect=0%2C106%2C1423%2C747&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">উত্তরার দিয়াবাড়িতে মাইলস্টোন স্কুল অ্যান্ড কলেজে যুদ্ধবিমান বিধ্বস্তের ঘটনায় নিহত ব্যক্তিদের আত্মার মাগফিরাত ও আহত ব্যক্তিদের দ্রুত আরোগ্য লাভের কামনায় শোক ও দোয়া অনুষ্ঠানের আয়োজন করে স্কুল  কর্তৃপক্ষ। সেখানে কথা বলেন অধ্যক্ষ ক্যাপ্টেন (অব.) জাহাঙ্গীর খান</figcaption><figcaption class=\"story-element-image-attribution\">ছবি: তানভীর আহাম্মেদ</figcaption></p></div></div></body></html>"
        },
        {
            "title": "মোহাম্মদপুর থেকে সিয়াটল, বন্ধুত্ব এখনো অটুট | প্রথম আলো",
            "time": "2025-08-03T04:00:00",
            "imgUrl": "https://media.prothomalo.com/prothomalo-bangla%2F2025-08-02%2Fvx4hb96o%2F74c18d74_54aa_44dc_92f9_c11dc4fec1c0Original.jpeg?rect=0%2C0%2C1500%2C788&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আমার বন্ধু অলিন্দ গুপ্ত। সেন্ট যোসেফ হায়ার সেকেন্ডারি স্কুলে পড়ার সময় ২০০৩ সালে তার সঙ্গে আমার প্রথম পরিচয়। দুজনেরই বাসা ছিল মোহাম্মদপুর, ধীরে ধীরে সেখানেই বন্ধুত্ব গড়ে ওঠে। স্কুল শেষ করে দুজনই ভর্তি হই নটর ডেম কলেজে। কলেজের মাঠ আর মোহাম্মদপুরের খেলার মাঠে ফুটবল খেলার মধ্য দিয়ে আমাদের বন্ধুত্ব আরও গাঢ় হয়। পরে দুজন বাংলাদেশ প্রকৌশল বিশ্ববিদ্যালয়ের (বুয়েট) পুরকৌশল বিভাগে ভর্তি হই। পরের কয়েক বছর আমাদের সবকিছুর কেন্দ্র হয়ে ওঠে বুয়েট। আমরা প্রিপারেটরি লিভে একসঙ্গে পড়তাম, ফুটবল খেলতাম, ক্যাম্পাসের নানা কর্মকাণ্ডে অংশ নিতাম। ক্যাম্পাসে রাত জেগে খেলা দেখা ছিল আমাদের নিয়মিত কাজ। আমি আর্জেন্টিনা আর অলিন্দ ব্রাজিলের সমর্থক; ক্লাব ফুটবলে আমি ম্যানচেস্টার ইউনাইটেড আর অলিন্দ আর্সেনাল। তাই বাহাসও চলত অনেক।</p><p>ক্যাম্পাসে লাইভ কনসার্ট দেখা থেকে শুরু করে বিভিন্ন জায়গায় আমরা একসঙ্গে ঘুরতে যেতাম। দেশের বাইরে নেপাল, ভারতেও একসঙ্গে ঘুরেছি। একটা ঘটনা এখন বিশেষভাবে মনে পড়ছে। শেষ সেমিস্টারে র‍্যাগ ফুটবল টুর্নামেন্ট চলছিল তখন। উত্তেজনাপূর্ণ এক ম্যাচ আমরা দুজন দুই প্রতিপক্ষ দলে। সেকশন আলাদা, তাই আমাদের দলও আলাদা। সেই ম্যাচে জয়সূচক গোল করে অলিন্দ। খেলার সময় যা হয়, দুই দলের রেষারেষি থেকে উত্তপ্ত বাক্যবিনিময়। রীতিমতো ঝগড়ার মতো পরিস্থিতি। কিন্তু খেলার মাঠের ঝগড়া পরের সন্ধ্যাতেই ভুলে গিয়েছিলাম। র‍্যাগ কনসার্টে একসঙ্গে গান গেয়েছি গলা ফাটিয়ে।</p></div></div></div></body></html>"
        }
    ]
}