{
    "source": "প্রথম আলো",
    "articles": [
        {
            "title": "‘ডাকাইতের গুলিতে এক পা হারালাম; তবু তো বাঁইচে আছি, এইডা সান্ত্বনা’ | প্রথম আলো",
            "time": "2026-01-02T04:15:18",
            "imgUrl": "https://media.prothomalo.com/prothomalo-bangla%2F2026-01-02%2F83sul1jl%2FKhulnaDH159620260102koyra-Khulna-Sundarban-dakat-guli-.jpg?rect=0%2C205%2C2847%2C1495&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ডাকাতদের হাতে নির্মম নির্যাতনের শিকার হন হান্নান। তিনি বলেন, ‘আমারে গাছের সঙ্গে বাঁইধে মারতি শুরু করে। মারার সময় ডাকাত আল আমিন জানায়, অনেক দিন ধইরে সে আমারে খুঁজতিছিল। এলাকায় থাকতিই নাকি আমার ওপর তার রাগ। আমি কানতি কানতি বলি, আমি তো কারও ক্ষতি করিনি। কিন্তু সে কোনো কথা শোনেনি। আল আমিন বন্দুক তুলি আমার হাঁটুর নিচি গুলি কুরলো। গুলির লাইগে মনে হুলো পা শরীরিত্তে আলদা হুয়ি গেছে। আমি তখন চিৎকার করি কলাম, আমারে মারিস না, জানডা ভিক্ষা দে। কিন্তু আমার কথা শুনল না। কিছুক্ষণ থাইমে গালাগালি দিতে দিতে আবার গুলি কুরলো একই পায়ে। তখনো আমি হুঁশি ছিলাম। শুধু বলতিছিলাম, আমি মইরে যাচ্ছি, আমারে বাঁচা। তারপর আমি অজ্ঞান হয়ে যাই।’</p><p>হান্নান সরদার জানান, পরে কোস্টগার্ড অভিযান চালিয়ে তাঁকে উদ্ধার করে। প্রথমে কয়রা উপজেলা স্বাস্থ্য কমপ্লেক্স, পরে খুলনা মেডিকেল কলেজ হাসপাতাল এবং সর্বশেষ ঢাকার জাতীয় অর্থোপেডিক হাসপাতাল ও পুনর্বাসন প্রতিষ্ঠানে (নিটোর) চিকিৎসা দেওয়া হয়। চিকিৎসকদের সিদ্ধান্তে তাঁর বাঁ হাঁটুর নিচ থেকে কেটে ফেলতে হয়।</p></div></div></div></body></html>"
        },
        {
            "title": "গোলাম পরওয়ারের বছরে আয় সাড়ে ৪ লাখ টাকা | প্রথম আলো",
            "time": "2026-01-02T04:04:07",
            "imgUrl": "https://media.prothomalo.com/prothomalo-bangla%2F2026-01-01%2Fik22hhzj%2F4.jpg?rect=0%2C36%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত ২৯ ডিসেম্বর খুলনা জেলা প্রশাসক ও রিটার্নিং কর্মকর্তার কার্যালয়ে মনোনয়নপত্র দাখিল করেন তিনি। ইসি তাদের ওয়েবসাইটে প্রার্থীদের হলফনামা প্রকাশ করেছে।</p><p>গোলাম পরওয়ার খুলনা–৫ আসন থেকে নির্বাচন করবেন। ৬৭ বছর বয়সী মিয়া গোলাম পরওয়ারের জন্ম খুলনার ফুলতলা উপজেলায়।</p><p>জামায়াতের সেক্রেটারি জেনারেল হলফনামায় বলেছেন, তাঁর শিক্ষাগত যোগ্যতা এমকম (অ্যাকাউন্টিং)। বর্তমান পেশা ব্যবসা, সাবেক পেশা শিক্ষকতা। তাঁর স্ত্রী কামরুন্নাহার সালমা গৃহিণী। তাঁর স্ত্রীর নামে ১৫ ভরি সোনাসহ যে অস্থাবর সম্পদ আছে, তার বর্তমান আনুমানিক মূল্য ২২ লাখ ৫৭ হাজার টাকা উল্লেখ করা হয়েছে হলফনামায়। তাঁর স্ত্রীর নামে কোনো স্থাবর সম্পত্তি নেই।</p></div></div></div></body></html>"
        },
        {
            "title": "সিডনি টেস্টের পরই আন্তর্জাতিক ক্রিকেট ছাড়বেন খাজা | প্রথম আলো",
            "time": "2026-01-02T04:03:13",
            "imgUrl": "https://media.prothomalo.com/prothomalo-bangla%2F2026-01-02%2Ftg44t9rv%2F789890-01-02.jpg?rect=0%2C0%2C3467%2C1820&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>খাজা বলে যান, ‘এসসিজি—যে মাঠটিকে আমি ভালোবাসি, সেখানে একটু মর্যাদার সঙ্গে নিজের ইচ্ছায় বিদায় নিতে পারছি, সে জন্য আমি খুশি। তবে সিরিজের শুরুটা আমার জন্য বেশ কঠিন ছিল। এরপর (শুরুতে) অ্যাডিলেডে দলে জায়গা না পাওয়াটা সম্ভবত আমার জন্য একটা ইঙ্গিত ছিল যে ঠিক আছে, এখন সরে দাঁড়ানোর সময়।’</p><p>এসসিজির পাশে কুক রোডে বসবাস করতেন খাজা। মাঠটি তাই এক অর্থে তাঁর ‘হোম গ্রাউন্ড’। গত দুই বছরে খাজা একাধিকবার অবসর নেওয়ার কথা ভেবেছিলেন। গত গ্রীষ্মে ভারতের বিপক্ষে বক্সিং ডে টেস্টের সময় ক্যারিয়ারের ইতি টানা নিয়ে কোচ ম্যাকডোনাল্ডের সঙ্গেও তিনি কথা বলেন। খাজার ভাষায়, ‘তাকে বলেছিলাম, এই মুহূর্তে যেকোনো পর্যায়ে যদি মনে হয় আমার অবসর নেওয়া উচিত, তাহলে সেটাই করব। আমি কোনো কিছু আঁকড়ে ধরে থাকতে চাই না। এটা সবচেয়ে বিরক্তিকর। কারণ, আমার মনে হয়েছে, লোকে আমাকে আক্রমণ করছে। খেলে যাওয়ার জন্য তারা আমাকে স্বার্থপর বলছে বলে মনে হয়েছে। কিন্তু আমি নিজের জন্য খেলিনি। কোচ অ্যান্ড্রু ম্যাকডোনাল্ড সরাসরি “না” বলে দেন। বলেছিলেন, আমি চাই তুমি থাকো। শ্রীলঙ্কা ও বিশ্ব টেস্ট চ্যাম্পিয়নশিপে তোমাকে আমাদের প্রয়োজন। তাই থেকেছি।’</p></div></div></div></body></html>"
        },
        {
            "title": "রপ্তানি কমছে, দুশ্চিন্তা বাড়ছে | প্রথম আলো",
            "time": "2026-01-02T04:00:00",
            "imgUrl": "https://media.prothomalo.com/prothomalo-bangla%2F2025-08-24%2Fi45bbe1x%2FScreenshot-2025-07-20-200923.png?rect=0%2C0%2C1348%2C708&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রবাসী আয় ও পণ্য রপ্তানির প্রবৃদ্ধির ওপর ভর করে ২০২৪–২৫ অর্থবছরের শেষ দিকে বৈদেশিক মুদ্রার রিজার্ভ আবার ঘুরে দাঁড়াতে শুরু করে। বৈদেশিক মুদ্রা আয়ের প্রধান দুই উৎসের একটি প্রবাসী আয় চলতি ২০২৫–২৬ অর্থবছরেও প্রবৃদ্ধি ধরে রেখেছে। তবে অন্য উৎস পণ্য রপ্তানি নেতিবাচক ধারায় চলে গেছে। পাঁচ মাস ধরেই তা কমছে।</p><p>সদ্য সমাপ্ত ডিসেম্বরে পণ্য রপ্তানি কমেছে ১৪ শতাংশ, যা গত দেড় বছরের মধ্যে সর্বোচ্চ পতন। এ মাসে রপ্তানি হয়েছে ৩৯৭ কোটি ডলারের পণ্য। আগের অর্থবছরের একই মাসে রপ্তানি হয়েছিল ৪৬২ কোটি ডলারের পণ্য।</p><p>জাতীয় রাজস্ব বোর্ড (এনবিআর) সূত্রে এ তথ্য জানা গেছে। রপ্তানি উন্নয়ন ব্যুরো (ইপিবি) অবশ্য গতকাল বৃহস্পতিবার পণ্য রপ্তানির তথ্য প্রকাশ করেনি। সাধারণত ইপিবি এনবিআর থেকে রপ্তানির প্রাথমিক তথ্য সংগ্রহ করে।</p><p>কাস্টমসের শুল্কায়ন সম্পন্ন হওয়ার পর পণ্য রপ্তানি হয়। রপ্তানি পণ্যের সব প্রক্রিয়া শেষ হলে তা এনবিআরের তথ্যভান্ডারে নথিভুক্ত হয়। এনবিআরের তথ্যভান্ডারে স্থানীয় রপ্তানি (দেশের অভ্যন্তরে রপ্তানিমুখী প্রতিষ্ঠানে অন্য প্রতিষ্ঠানের কাঁচামাল ও সরঞ্জাম সরবরাহ), নমুনা রপ্তানি এবং প্রকৃত রপ্তানি—এই তিন ধরনের হিসাব অন্তর্ভুক্ত থাকে।</p></div></div></div></body></html>"
        },
        {
            "title": "মুক্তির আগেই রেকর্ড গড়ল বিজয়ের শেষ সিনেমা | প্রথম আলো",
            "time": "2026-01-02T04:00:00",
            "imgUrl": "https://media.prothomalo.com/prothomalo-bangla%2F2025-10-10%2Fdioe715i%2F338967437_107964582249469_990477466333000736_n.jpg?rect=0%2C0%2C1440%2C756&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এইচ বিনোথ আরও যোগ করেন, ‘এটি একটি থালাপতি বিজয় ছবি। কেউ কেউ ভাবতে পারেন, “আমি তো আসল ছবিটি দেখেছি, তাহলে এটা কেন দেখব?” আবার কেউ কেউ বিরক্তও হতে পারেন। তাঁদের বলছি, অন্তত একটি শো দেখুন। তখনই আপনার উত্তর পেয়ে যাবেন। সামনে টিজার, ট্রেলার ও গান আসবে—তখন আরও পরিষ্কার হবে। আপাতত আমি কিছুই বলছি না।’</p><p>ইন্ডিয়ান এক্সপ্রেস অবলম্বনে</p></div></div></div></body></html>"
        },
        {
            "title": "যে ৫ দেশে সহজেই নাগরিকত্ব পাওয়া যায় | প্রথম আলো",
            "time": "2026-01-02T04:00:00",
            "imgUrl": "https://media.prothomalo.com/prothomalo-bangla%2F2026-01-01%2F4ih7uzaf%2Fpexels-lkloeppel-2416653.jpg?rect=0%2C164%2C6000%2C3150&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-title-info BG103\"><p><h1 data-title-0=\"যে ৫ দেশে সহজেই নাগরিকত্ব পাওয়া যায়\" class=\"IiRps \">যে ৫ দেশে সহজেই নাগরিকত্ব পাওয়া যায়</h1></p><div class=\"Ibzfy\"><p>বিনিয়োগ, পিতা-মাতার নাগরিকত্ব, বিয়ে বা একটি নির্দিষ্ট সময় আইন মেনে বৈধভাবে বসবাস করে একজন বিদেশি নাগরিক দ্বৈত নাগরিকত্ব পেতে পারেন। পছন্দের শীর্ষে থাকা অনেক দেশেই দেখা যায় নাগরিকত্ব পেতে বেশ কাঠখড় পোড়াতে হয়। তবে কোনো কোনো দেশে এটি সহজ প্রক্রিয়ায় সম্পন্ন হয়। এই দেশগুলোতে কিছু নির্দিষ্ট শর্ত পূরণ করতে পারলেই মিলবে নতুন পাসপোর্ট। চলুন জানা যাক এমন কয়েকটি দেশ সম্পর্কে, যেসব দেশে নাগরিকত্ব পাওয়া অপেক্ষাকৃত সহজ।</p></div></div></div></body></html>"
        },
        {
            "title": "গাড়ি চালানোর লাইসেন্স পাওয়ার আগেই বিমান চালানোর সনদ পেয়েছিলেন যে ক্রিকেটার | প্রথম আলো",
            "time": "2026-01-02T04:00:00",
            "imgUrl": "https://media.prothomalo.com/prothomalo-bangla%2F2026-01-01%2F49ouannf%2F6008286211625710922079327291580875068550694n.jpg?rect=0%2C0%2C1400%2C735&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ক্রিকেটার না হলে কী করতেন—এ প্রশ্নের সামনে পড়তে হয় অনেক খেলোয়াড়কেই। অনেকেই অনেক ভেবেচিন্তে কোনো একটা পেশার কথা বলেন। তাঁদের মধ্যে পাইলট হওয়ার কথাও বলেন অনেকে। তবে একদম মন থেকে কজন বলেন এমন কথা, সেটিও প্রশ্ন বটে!</p><p>উসমান খাজাকে অবশ্য রাখা যাবে না এ তালিকায়। অস্ট্রেলিয়ার ব্যাটসম্যান যে সত্যি সত্যিই বিমান চালাতে জানেন। আর সেই বিদ্যা খাজা আয়ত্তে এনেছেন গাড়ি চালানোর লাইসেন্স পাওয়ার আগেই!</p><p>প্রকৌশলী বাবার সঙ্গে খাজারা পাকিস্তান ছেড়ে অস্ট্রেলিয়ায় পাড়ি জমিয়েছিলেন দশক তিনেক আগেই। অস্ট্রেলিয়ায় থিতু হলেও উসমান খাজার বাবা তারিক খাজা সৌদি আরবে ৫-৬ বছর চাকরি করেছেন। সেই সূত্রেই বাবার সঙ্গে দেখা করতে মাঝেমধ্যে সৌদি আরবে যেতে হতো উসমান খাজাকে।</p></div></div></div></body></html>"
        },
        {
            "title": "ইরানে নিরাপত্তা বাহিনীর সঙ্গে বিক্ষোভকারীদের ব্যাপক সংঘর্ষ, বেশ কয়েকজন নিহত | প্রথম আলো",
            "time": "2026-01-02T03:40:54",
            "imgUrl": "https://media.prothomalo.com/prothomalo-bangla%2F2026-01-01%2F8j3brz3m%2Foffice-in-Fasa.webp?rect=0%2C0%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পশ্চিমা নিষেধাজ্ঞায় কোণঠাসা হয়ে থাকা ইরানে চরম অর্থনৈতিক সংকট ও দ্রব্যমূল্যের ঊর্ধ্বগতির প্রতিবাদে চলমান বিক্ষোভ সহিংসতায় রূপ নিয়েছে। গত তিন বছরের মধ্যে দেশটিতে হওয়া সবচেয়ে বড় এ বিক্ষোভে নিরাপত্তা বাহিনীর সঙ্গে সংঘর্ষে বেশ কয়েকজন নিহত হওয়ার খবর পাওয়া গেছে।</p><p> গতকাল বৃহস্পতিবার ইরানের রাষ্ট্রীয় সংবাদমাধ্যম ও মানবাধিকার সংস্থাগুলো এ তথ্য নিশ্চিত করেছে।</p><p> আধা সরকারি সংবাদ সংস্থা ফারস নিউজ জানিয়েছে, গতকাল সন্ধ্যায় লোরেস্তান প্রদেশের একটি পুলিশ সদর দপ্তরে হামলার সময় অন্তত ৩ বিক্ষোভকারী নিহত এবং ১৭ জন আহত হয়েছেন। বিক্ষোভকারীরা সেখানে কয়েকটি পুলিশ ভ্যানে আগুন ধরিয়ে দেন।</p></div></div></div></body></html>"
        },
        {
            "title": "শেষ মুহূর্তে আলোচনায় পার্থ, কয়েক মাস আগেই প্রার্থী ঘোষণা ও প্রচারণা জামায়াতের | প্রথম আলো",
            "time": "2026-01-02T03:39:54",
            "imgUrl": "https://media.prothomalo.com/prothomalo-bangla%2F2026-01-02%2F7yh3xya8%2FBhola-Th.jpg?rect=0%2C48%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>১৯৯৬ সাল থেকে টানা তিনবার এখানে এমপি ছিলেন ডাকসুর সাবেক এজিএস ও বিএপির কেন্দ্রীয় নির্বাহী কমিটির সদস্য নাজিম উদ্দিন আলম। ২০০৮ ও ২০১৮ সালেও তিনি বিএনপির মনোনয়ন পেয়েছিলেন। তবে এবার যুবদলের কেন্দ্রীয় সাধারণ সম্পাদক মোহাম্মদ নুরুল ইসলাম (নয়ন) বিএনপির মনোনয়ন পেয়েছেন। এতে অসন্তুষ্ট হয়েছেন নাজিম উদ্দিনের অনুসারীরা।</p><p>নুরুল ইসলাম বলেন, ‘বিএনপি থেকে মনোনয়ন পাওয়ার পর এলাকায় গিয়ে নেতা-কর্মীদের ডেকে ঐক্যবদ্ধ হয়ে কাজ করার আহ্বান জানিয়েছি। তাঁদের নয়ন বা নাজিম উদ্দিনের কর্মী না হয়ে বিএনপির কর্মী হয়ে কাজ করতে বলেছি। আমার সঙ্গে কারও দ্বন্দ্ব নেই।’</p><p>এ আসনে জামায়াতের বরিশাল অঞ্চলের টিম সদস্য মোহাম্মদ মোস্তফা কামালকে মনোনয়ন দিয়েছে দলটি। তিনি বলেন, নির্বাচন সুষ্ঠু ও নিরপেক্ষ হলে এখানে জামায়াত জয়ী হবে।</p><p>এ ছাড়া ইসলামী আন্দোলনের মনোনয়ন পেয়েছেন কামাল হোসেন। জাতীয় পার্টি থেকে মো. মিজানুর রহমান, আমজনতার দল থেকে মো. জালাল উদ্দীন রুমী, জাতীয়তাবাদী গণতান্ত্রিক আন্দোলন (এনডিএম) থেকে আবুল কালাম মনোনয়নপত্র জমা দিয়েছেন।</p></div></div></div></body></html>"
        },
        {
            "title": "তারেক-শফিকুরের হলফনামা: আয়, সম্পদ, মামলার চিত্র | প্রথম আলো",
            "time": "2026-01-02T03:20:32",
            "imgUrl": "https://media.prothomalo.com/prothomalo-bangla%2F2026-01-02%2F45e7lasi%2FTarek_Rahman.jpg?rect=0%2C50%2C700%2C368&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ত্রয়োদশ সংসদ নির্বাচনে বিএনপি ও জামায়াতের দুই শীর্ষ নেতার হলফনামা প্রকাশ করেছে ইসি। বিএনপির ভারপ্রাপ্ত চেয়ারম্যান তারেক রহমানের ২০২৫-২৬ করবর্ষে আয় ৬ লাখ ৭৬ হাজার টাকা, মোট সম্পদ প্রায় ১ কোটি ৯৭ লাখ। তার বিরুদ্ধে থাকা ৭৭টি মামলা নিষ্পত্তি হয়েছে, বর্তমান সরকার আমলে ৪২টিতে খালাস পান। জামায়াতের আমির শফিকুর রহমানের আয় ৩ লাখ ৬০ হাজার টাকা, সম্পদ প্রায় দেড় কোটি। তার ৩৪টি মামলার মধ্যে দুটি স্থগিত ও বাকিগুলো নিষ্পত্তি হয়েছে।</p></div></div></div></body></html>"
        },
        {
            "title": "তারেকের আয় শেয়ার-জমা টাকা থেকে, শফিকুরের কৃষি | প্রথম আলো",
            "time": "2026-01-02T03:12:46",
            "imgUrl": "https://media.prothomalo.com/prothomalo-bangla%2F2026-01-02%2Ffk0sy5dx%2FTarek-Rahman.jpg?rect=0%2C50%2C700%2C368&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তারেক রহমান ও তাঁর ওপর নির্ভরশীলদের নামে কোনো ঋণ নেই। তিনি ২০২৫-২৬ করবর্ষে আয়কর দিয়েছেন ১ লাখ ১ হাজার ৪৫৩ টাকা। </p><p>তারেক রহমানের স্ত্রী জুবাইদা রহমান চিকিৎসক। তাঁর ২০২৫-২৬ করবর্ষে আয় প্রায় ৩৫ লাখ ৬১ হাজার টাকা। তিনি আয়কর দিয়েছেন প্রায় ৫ লাখ ৫৮ হাজার টাকা। আয়কর বিবরণী বা রিটার্নে তিনি সম্পদ দেখিয়েছেন ১ কোটি ৫ লাখ ৩০ হাজার টাকার কিছু বেশি। এর মধ্যে ব্যাংকে জমা ও নগদ অর্থের পরিমাণ প্রায় ৬৬ লাখ ৫৫ হাজার টাকা, এফডিআরের পরিমাণ ৩৫ লাখ টাকা এবং সঞ্চয়ী আমানত ১৫ হাজার টাকা। তাঁর স্থাবর সম্পদ নেই। </p><p>তারেক রহমানের নামে বর্তমানে কোনো ফৌজদারি মামলা নেই। মামলাসংক্রান্ত তথ্যে হলফনামায় উল্লেখ করা হয়, ২০০৪ সাল থেকে তারেক রহমানের বিরুদ্ধে দায়ের হওয়া মোট ৭৭টি মামলা ধাপে ধাপে নিষ্পত্তি হয়েছে। এর মধ্যে কোনোটি খালাস, কোনোটি প্রত্যাহার, কোনোটি খারিজ এবং কোনোটি থেকে তিনি অব্যাহতি পেয়েছেন। </p><p>মামলাগুলোর বড় একটি অংশ দায়ের হয়েছিল ২০০৪, ২০০৭, ২০১৪ ও ২০১৫ সালে। ২০০৭ সালের মার্চে জারি হওয়া জরুরি ক্ষমতা বিধিমালার আওতায় করা একটি মামলা ২০০৯ সালের ১৬ এপ্রিল খারিজ ও বেকসুর খালাসের মাধ্যমে নিষ্পত্তি হয়। </p><p>হলফনামা অনুযায়ী, তারেক রহমান সবচেয়ে বেশি ৪২টি মামলায় খালাস পেয়েছেন বর্তমান অন্তর্বর্তীকালীন সরকারের সময়ে। এ ছাড়া ২০১৪ সালে একটি, ২০১৫ সালে তিনটি, ২০১৬ সালে আটটি, ২০১৭ সালে ছয়টি, ২০১৮ সালে চারটি, ২০১৯ সালে পাঁচটি, ২০২০ সালে একটি, ২০২১ সালে একটি এবং ২০২২ সালে পাঁচটি মামলায় খালাস পান তিনি। </p></div></div></div></body></html>"
        },
        {
            "title": "সালাহউদ্দিন আহমদের পেশা আইন ও ব্যবসা, বছরে আয় ৬ কোটি | প্রথম আলো",
            "time": "2026-01-02T03:00:00",
            "imgUrl": "https://media.prothomalo.com/prothomalo-bangla%2F2025-10-27%2Fvilu24h0%2FWhatsApp-Image-2025-10-27-at-7.07.jpg?rect=0%2C91%2C1681%2C883&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কক্সবাজার-১ (চকরিয়া-পেকুয়া) আসনে বিএনপির প্রার্থী ও দলটির স্থায়ী কমিটির সদস্য সালাহউদ্দিন আহমদের বছরে আয় ছয় কোটি টাকার বেশি। কোম্পানির পরিচালক হিসেবে প্রাপ্য সম্মানী, জমি বিক্রি, ব্যবসা, কৃষি ও বাণিজ্যিক স্থাপনা থেকে ভাড়া বাবদ এই উপার্জন করেন তিনি। ঢাকা বিশ্ববিদ্যালয়ের এলএলএম ডিগ্রিধারী সালাহউদ্দিনের পেশা আইন ও ব্যবসা। তাঁর স্ত্রীর পেশাও একই। রিটার্নিং কর্মকর্তার কাছে দাখিল করা হলফনামা বিশ্লেষণ করে এ তথ্য পাওয়া গেছে।</p><p>রিটার্নিং কর্মকর্তার কার্যালয়ে দাখিল করা আয়কর রিটার্ন অনুযায়ী, সালাহউদ্দিন আহমদের মোট প্রদর্শিত সম্পদের পরিমাণ ১৮ কোটি ২৪ লাখ ৪৪ হাজার ৬২৬ টাকা। ২০২৫-২৬ অর্থবছরে তাঁর বার্ষিক আয় দেখানো হয়েছে ৬ কোটি ২১ লাখ ৮৩ হাজার ৬২৭ টাকা, যার বিপরীতে আয়কর দিয়েছেন ২১ লাখ ৮২ হাজার ২১৬ টাকা।</p></div></div></div></body></html>"
        },
        {
            "title": "২০২৬ সালে ব্যাংকের চাকরিজীবীরা ছুটি পাবেন কতদিন, দেখুন | প্রথম আলো",
            "time": "2026-01-02T03:00:00",
            "imgUrl": "https://media.prothomalo.com/prothomalo%2Fimport%2Fmedia%2F2015%2F12%2F11%2F2e368c4403a93a080ed08aa7ff617b5e-Cha-1.jpg?rect=0%2C11%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>নতুন বছরের ছুটির তালিকা—</strong></p><p>৪ ফেব্রুয়ারি শবে বরাত, ২১ ফেব্রুয়ারি শহীদ দিবস ও আন্তর্জাতিক মাতৃভাষা দিবস, ১৭ মার্চ শবে কদর, ১৯-২৩ মার্চ ঈদুল ফিতর ও জুমাতুল বিদা, ২৬ মার্চ স্বাধীনতা ও জাতীয় দিবস, ১৩ এপ্রিল চৈত্রসংক্রান্তি (শুধু রাঙামাটি, খাগড়াছড়ি ও বান্দরবান পার্বত্য জেলাগুলোর জন্য প্রযোজ্য), ১৪ এপ্রিল বাংলা নববর্ষ, ১ মে মহান মে দিবস ও বুদ্ধপূর্ণিমা (বৈশাখী পূর্ণিমা), ২৬-৩১ মে ঈদুল আজহা, ২৬ জুন পবিত্র আশুরা, ১ জুলাই ব্যাংক হলিডে, ৫ আগস্ট জুলাই গণ–অভ্যুত্থান দিবস, ২৬ আগস্ট ঈদে মিলাদুন্নবী (সা.), ৪ সেপ্টেম্বর জন্মাষ্টমী, ২০ ও ২১ অক্টোবর দুর্গাপূজা (নবমী ও বিজয়া দশমী), ১৬ ডিসেম্বর বিজয় দিবস, ২৫ ডিসেম্বর যিশুখ্রীষ্টের জন্মদিন (বড়দিন) এবং ৩১ ডিসেম্বর ব্যাংক হলিডে।</p></div></div></div></body></html>"
        },
        {
            "title": "কুইন এলিজাবেথ বৃত্তিতে স্নাতকোত্তর, পড়াশোনা কমনওয়েলথের কয়েকটি বিশ্ববিদ্যালয়ে | প্রথম আলো",
            "time": "2026-01-02T03:00:00",
            "imgUrl": "https://media.prothomalo.com/prothomalo-bangla%2F2026-01-01%2Fxyq9o21t%2F10.png?rect=0%2C26%2C591%2C310&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>স্কলারশিপের সুযোগ-সুবিধা—</strong></p><p>*সম্পূর্ণ টিউশন ফি প্রদান করা হবে;</p><p>*প্রোগ্রামে মাসিক ভাতা প্রদান;</p><p>*গবেষণা সহায়তা প্রদান;</p><p>*যাতায়াতের জন্য বিমানভাড়া;</p><p>*বসবাসের জন্য ভাতা।</p><p><strong>আবেদনের যোগ্যতা ও দরকারি কাগজপত্র—</strong></p><p>*আবেদনকারীদের কমনওয়েলথভুক্ত দেশের নাগরিক হতে হবে;</p><p>*নির্দিষ্ট বয়সসীমা নেই;</p><p>*আবেদনকারীদের অবশ্যই আগে সংশ্লিষ্ট বিশ্ববিদ্যালয়ের এবং কোর্সের মানদণ্ড পূরণ করতে হবে;</p><p>*একাডেমিক পেপারস;</p><p>*দুটি রেফারেন্স লেটার;</p><p>*স্টেটমেন্ট অব পারপাস;</p><p>*ইংরেজি ভাষা দক্ষতার সনদ (আইএলটিএস/মিডিয়াম অব ইনস্ট্রাকশনের সনদ);</p><p>*আবেদনকারীর সিভি।</p></div></div></div></body></html>"
        },
        {
            "title": "চুরি করা বাদ্যযন্ত্র ফেরত দিয়ে চিরকুটে ক্ষমা চাইলেন চোর | প্রথম আলো",
            "time": "2026-01-02T02:56:57",
            "imgUrl": "https://media.prothomalo.com/prothomalo-bangla%2F2026-01-01%2Fb2my8ds7%2FCapture.PNG?rect=0%2C97%2C851%2C447&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>লেভিনের শেয়ার করা ওই সিসিটিভি ফুটেজটি ইন্টারনেটে খুব দ্রুত ছড়িয়ে পড়ে। এর কয়েক দিন পর ঘটে সেই অভাবনীয় ঘটনা। লেভিন জানান, গত বুধবার হঠাৎ ওই চোর চুপি চুপি দোকানের দরজা খুলে দুটি শপিং ব্যাগে করে ম্যান্ডোলিন দুটি রেখে যান।</p><p>দোকানের ফেসবুক পেজে লেভিন লেখেন, ‘চোরটিকে ব্যাগ রেখে পালিয়ে যেতে দেখে আমি দৌড়ে তাঁর পিছু নিয়েছিলাম। কিন্তু দুর্ভাগ্যবশত তিনি পালিয়ে যান। পরে আমি পুলিশকে খবর দিই।’</p><p>উদ্ধার হওয়া বাদ্যযন্ত্রের সঙ্গে একটি হাতে লেখা চিরকুট পাওয়া গেছে। তাতে লেখা ছিল, ‘দুঃখিত, আমি মাতাল ছিলাম। শুভ বড়দিন। আপনি একজন ভালো মানুষ।’</p></div></div></div></body></html>"
        },
        {
            "title": "যশোর ভূমি রেজিস্ট্রি কার্যালয়ে অগ্নিকাণ্ড, ২০০ বছরের পুরোনো দলিলপত্র ক্ষতিগ্রস্ত | প্রথম আলো",
            "time": "2026-01-02T02:51:03",
            "imgUrl": "https://media.prothomalo.com/prothomalo-bangla%2F2026-01-02%2Fkt26vsgv%2FJessoreDH055220260102IMG-20260102-WA0003.jpg?rect=0%2C0%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রত্যক্ষদর্শী ও কার্যালয়ের কর্মচারী সূত্রে জানা গেছে, গতকাল রাত সাড়ে ৯টার দিকে ভূমি রেজিস্ট্রি কার্যালয়ের পুরোনো ভবনে আগুন দেখতে পান স্থানীয় কয়েকজন। ভবনের ফটকে তালা লাগানো থাকে। সেখানে একজন নৈশপ্রহরী থাকেন। বাইরে থেকে আগুন দেখে স্থানীয় বাসিন্দারা ফায়ার সার্ভিসে খবর দেন। ফায়ার সার্ভিসের কর্মীরা এসে আগুন নিয়ন্ত্রণে আনেন।</p><p>যশোর ফায়ার সার্ভিসের সিনিয়র স্টেশন কর্মকর্তা ফিরোজ আহমেদ সাংবাদিকদের বলেন, সংবাদ পেয়ে ফায়ার সার্ভিসের দুটি ইউনিট গিয়ে ২০ মিনিটের চেষ্টায় আগুন নিয়ন্ত্রনে আনে। ভবনে থাকা পুরোনো কাগজপত্র ও দলিলপত্র পুড়ে গেছে। কী পরিমাণ ক্ষয়ক্ষতি হয়েছে, তা তদন্ত করে বলা যাবে।</p></div></div></div></body></html>"
        },
        {
            "title": "এমন অভূতপূর্ব শোক-শ্রদ্ধা ইতিহাসে বিরল | প্রথম আলো",
            "time": "2026-01-02T02:30:57",
            "imgUrl": "https://media.prothomalo.com/prothomalo-bangla%2F2020-10%2F34a1ca18-987b-4031-87a1-629ccd32714a%2Feditorial.png?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সাবেক প্রধানমন্ত্রী ও বিএনপির চেয়ারপারসন খালেদা জিয়ার জানাজা যেভাবে জনতার মহাসমুদ্র হয়ে উঠেছিল, এমন ঘটনা আমাদের ইতিহাসে বিরল। গত বুধবার ঢাকা পরিণত হয়েছিল সত্যিকারের শোকের রাজধানীতে। বাংলাদেশের রাজনীতিতে আপসহীনতা, ত্যাগ, উদারতা ও ঐক্যের প্রতীক হয়ে ওঠা খালেদা জিয়ার প্রতি শেষশ্রদ্ধা ও ভালোবাসা জানাতে দলমত–নির্বিশেষে স্বতঃস্ফূর্ত জনতার ঢল নেমেছিল। জানাজাস্থল মানিক মিয়া অ্যাভিনিউ ও সংসদ ভবন এলাকা ছাপিয়ে রাজধানীর প্রায় সব কটি সড়কে সারি বেঁধে মানুষ জানাজায় অংশ নেন। এর বাইরে পুরো দেশেই তাঁর গায়েবানা জানাজায় অগুনতি মানুষ শরিক হন। একজন রাজনৈতিক নেতার অন্তিম বিদায়ে এমন অভূতপূর্ব দৃশ্য বাংলাদেশের রাজনৈতিক ইতিহাসের জন্য একটি মাইলফলক, এর রাজনৈতিক তাৎপর্যও বহুমুখী।</p><p>খালেদা জিয়াকে পূর্ণ রাষ্ট্রীয় মর্যাদায় সমাহিত করা হয়। প্রধান উপদেষ্টা ও অন্যান্য উপদেষ্টা, বিভিন্ন মত ও আদর্শের রাজনৈতিক দলের নেতা এবং ৩২টি দেশের কূটনীতিকেরা উপস্থিত হয়েছিলেন তাঁর শেষকৃত্যে। খালেদা জিয়াকে শেষশ্রদ্ধা জানাতে এসেছিলেন ভারতের পররাষ্ট্রমন্ত্রী এস জয়শঙ্কর, পাকিস্তানের পার্লামেন্টের স্পিকার সরদার আইয়াজ সাদিক, শ্রীলঙ্কার পররাষ্ট্রমন্ত্রী ভিজিতা হেরাথ, নেপালের পররাষ্ট্রমন্ত্রী বালা নন্দা শর্মা, ভুটানের পররাষ্ট্রমন্ত্রী ডি এন ধুংগিয়েল ও মালদ্বীপের প্রেসিডেন্টের বিশেষ দূত ও দেশটির উচ্চশিক্ষামন্ত্রী আলী হায়দার আহমেদ। এ উপস্থিতি প্রমাণ করে দক্ষিণ এশিয়ার রাজনীতিতে খালেদা জিয়া কতটা মর্যাদার আসনে অধিষ্ঠিত হয়েছিলেন। আন্তর্জাতিক গণমাধ্যমগুলোতে গুরুত্বের সঙ্গে খালেদা জিয়ার প্রয়াণের খবর প্রকাশিত হয়েছে। এর পাশাপাশি ভারত ও পাকিস্তানের প্রভাবশালী সংবাদপত্রগুলো সম্পাদকীয় লিখেছে।</p></div></div></div></body></html>"
        }
    ]
}