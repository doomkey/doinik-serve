{
    "source": "প্রথম আলো",
    "articles": [
        {
            "title": "ধাপে ধাপে চাষ করেন জাহাঙ্গীর, ১৩ বিঘা জমিতে লেটুস, থাইপাতা, চেরি টমেটো | প্রথম আলো",
            "time": "2025-12-26T08:15:46",
            "imgUrl": "https://media.prothomalo.com/prothomalo-bangla%2F2025-12-26%2Fye85d6yw%2FUntitled-2.jpg?rect=0%2C16%2C570%2C299&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>পুদিনাপাতায় আলাদা বাজার</strong></p><p>তিন বিঘা জমিতে পুদিনাপাতা চাষ করছেন জাহাঙ্গীর। বর্ষাকালে পুদিনাপাতার চাহিদা সবচেয়ে বেশি। কুষ্টিয়া, যশোর, খুলনা, বগুড়া, রাজশাহী ও চাঁপাইনবাবগঞ্জের বিভিন্ন রেস্তোরাঁয় বাসের মাধ্যমে পুদিনাপাতা পাঠান তিনি। জাহাঙ্গীরের ভাষ্য, পুদিনাপাতা রেস্তোরাঁয় বিক্রি হয়। রাজশাহী ছাড়াও বিভিন্ন জেলায় পুদিনাপাতা পাঠান। এই পাতা চাষে খরচ কম, আয় বেশি।</p><p>বর্তমানে তাঁর খামারে প্রতিদিন পাঁচজন শ্রমিক কাজ করেন। প্রয়োজনে আরও লোক নেন। জাহাঙ্গীর বলেন, ‘একসময় আমি পরাধীন ছিলাম। অন্যের চাকরি করতাম। আজ আমার কাজ দিয়ে পাঁচটা পরিবার চলছে, এটাই আমার সবচেয়ে বড় অর্জন।’</p><p><strong>সরেজমিনে মাঠে</strong></p><p>সম্প্রতি সরেজমিনে দেখা যায়, শীতের সকালের রোদে থালতা গ্রামের মাঠজুড়ে কৃষক ও কৃষিশ্রমিকদের ব্যস্ততা। কয়েকজন শ্রমিক মাটির নিচ থেকে তুলে আনছেন লালচে বিটরুট। পাশে বস্তায় ভরে রাখা হচ্ছে সবজি। একটু দূরে কাঁচা সবুজের সারি পুদিনাপাতা। বাতাসে ভেসে আসছে তাজা সবজির গন্ধ। পাশাপাশি সারি সারি লেটুসপাতা নজর কাড়ছে। কৃষক জাহাঙ্গীর হোসেন মাঠে দাঁড়িয়ে শ্রমিকদের সঙ্গে কাজ করছেন। কখনো বিটরুট তোলা দেখছেন, কখনো বস্তায় ভরছেন। আবার পুদিনাপাতার বস্তা ঠিকঠাক করছেন। স্থানীয় কৃষক তবুর রহমান বলেন, ‘এ ধরনের ফসল আগে এলাকায় কেউ করতেন না। জাহাঙ্গীরই শুরু করেছেন। এখন তিনি একাই ১০ বিঘায় বিটরুট চাষ করছেন। এলাকায় এ উদাহরণ হয়ে গেছে।’</p></div></div></div></body></html>"
        },
        {
            "title": "ক্যাডেট কলেজে ভর্তি পরীক্ষা : শিক্ষার্থীদের জন্য শেষ মুহূর্তের ৭টি পরামর্শ | প্রথম আলো",
            "time": "2025-12-26T08:11:54",
            "imgUrl": "https://media.prothomalo.com/prothomalo-bangla%2F2025-12-26%2Fbximy7st%2Ffreepikassistant1766296055898.jpeg?rect=0%2C194%2C2432%2C1277&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রিয় ক্যাডেট কলেজ ভর্তি–ইচ্ছুক শিক্ষার্থীরা, শুভেচ্ছা রইল। গণিত ১০০, ইংরেজি ১০০, বাংলা ৬০ ও সাধারণ জ্ঞান ৪০; মোট ৩০০ নম্বরের লিখিত পরীক্ষা অনুষ্ঠিত হবে, তা তোমরা প্রবেশপত্র মারফত জানতে পেরেছ। তোমাদের প্রবেশপত্রে পরীক্ষাকেন্দ্রের নাম লেখা আছে।</p><p><strong>প্রশ্নের ধরন</strong></p><p>তোমরা বাংলা, ইংরেজি, গণিত ও সাধারণ জ্ঞানে প্রচুর পড়াশোনা করেছ। ৩০০ নম্বরের পরীক্ষার জন্য মোট সময় ৩ ঘণ্টা। অর্থাৎ ১ নম্বরের জন্য তুমি ১ মিনিট সময়ও পাবে না। প্রশ্নপত্রে অবজেকটিভ বা নৈর্ব্যক্তিক, শূন্যস্থান পূরণ, এককথায় উত্তর ও কিছু রচনামূলক প্রশ্ন দেওয়া থাকবে। বাংলা ও ইংরেজিতে ২০ থেকে ৩০ শতাংশ রচনামূলক প্রশ্ন, অনুচ্ছেদ রচনা, যৌক্তিক অনুচ্ছেদ ও গল্প থাকবে। পরীক্ষায় তোমার জ্ঞান, অনুধাবন ও সৃজনশীলতার পরিচয় দিতে হবে। বাংলা ও ইংরেজি বিষয়ের রচনামূলক অংশ খুবই গুরুত্ব বহন করে এবং তা ডিসাইডিং ফ্যাক্টর হিসেবে কাজ করবে। সংক্ষিপ্ত প্রশ্নের উত্তর করার পর ব্রেন স্ট্রর্মিং ও মাইন্ড ম্যাপিংয়ের মাধ্যমে বিষয়টি ভালোভাবে চিন্তা করে লেখা শুরু করবে।</p><p><strong>ভয়কে করো জয়</strong></p><p>প্রশ্ন যে ধরনেরই হোক না কেন, ভয় পাওয়ার বা আতঙ্কিত হওয়ার কোনো কারণ নেই। প্রশ্ন শুধু তোমার একার জন্যই সহজ বা কঠিন হবে না—সবার জন্যই হবে। তাই সহজ হলেও যা, কঠিন হলেও তা। মাথা ঠান্ডা রাখবে। প্রতিযোগিতামূলক পরীক্ষায় যারা সবচেয়ে বেশি নম্বর পাবে, তারাই ভালো করবে। তোমার চেষ্টা থাকবে যত বেশি পারো দ্রুতগতিতে উত্তর করা, পরীক্ষার হলে কোনোভাবেই মনঃসংযোগে যেন ব্যাঘাত না ঘটে, তা নিশ্চিত করা। একটি কথা মনে রাখবে, পরীক্ষায় ভালো করতে হলে দ্রুত লেখা, নির্ভুল লেখা ও সুন্দর হস্তাক্ষরের কোনো বিকল্প নেই।</p></div></div></div></body></html>"
        },
        {
            "title": "শিশুর ভুয়া জন্ম-মৃত্যু দেখিয়ে নিবন্ধনের লক্ষ্যপূরণ | প্রথম আলো",
            "time": "2025-12-26T08:09:37",
            "imgUrl": "https://media.prothomalo.com/prothomalo-bangla%2F2025-12-26%2Ft4y4ihki%2FUntitled-3.jpg?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিগত ১৫, ১৬ ও ১৮ নভেম্বর ব্রাহ্মণবাড়িয়া সদর উপজেলার বুধল ইউনিয়নে মৃত্যুনিবন্ধন ধরে শিশুদের খোঁজ করা হয়। অনেক খোঁজাখুঁজির পর ইউনিয়নের জঙ্গলীসারের সিরাজনগর গ্রামের মোহাম্মদ হেলালের বাড়ির ঠিকানা পাওয়া যায়। চারপাশে সীমানাপ্রাচীর দেওয়া পাকা ভবনের বাড়ির নিচতলায় হেলালের পরিবার বসবাস করে। বাড়িতে হেলালকে পাওয়া যায়নি। তাঁর স্ত্রী নাজমা বেগমের সঙ্গে কথা হয়। এই দম্পতির ৪ নম্বর সন্তান মো. শিহাব ৩ দিন বয়সে ২ সেপ্টেম্বর মারা গেছে বলে তথ্য রয়েছে জন্ম ও মৃত্যুনিবন্ধনের ডেটাবেজে।</p><p>নাজমা তাঁর নিজের ও স্বামীর জন্মসনদ প্রথম আলোকে দেখান। তিনি জানান, তাঁদের ৯, ৫ ও ৩ বছর বয়সী তিন সন্তান রয়েছে। শিহাব নামে তাঁদের কোনো সন্তান নেই। তাঁদের কোনো সন্তানের মৃত্যু হয়নি।</p><p>মতিন ও সালমা আক্তার দম্পতির জন্মনিবন্ধন নম্বর ব্যবহার করে তাঁদের ৪ নম্বর সন্তান হিসেবে রিপন আহমেদ নামের এক শিশুর তথ্য ছিল ডেটাবেজে। ১৭ সেপ্টেম্বর জন্ম নেওয়া শিশুটির মৃত্যু দেখানো হয় চার দিন পর। সালমা আক্তার বলেন, ‘আমার তিন সন্তান। রিপন আহমেদ নামে আমার কোনো সন্তান নেই এবং আমার কোনো সন্তান মারা যায়নি। কয়েক দিন আগে ইউপি কার্যালয় থেকে একটি মৃত্যুসনদ নিয়ে একজন বাড়িতে এসেছিল। বলেছিল এটি রাখতে; কিন্তু আমি রাখিনি। কারণ, আমার কোনো সন্তান তো মারা যায়নি।’</p><p>জানা গেছে, ভুয়া মৃত্যুনিবন্ধনের বিষয়ে খোঁজ নেওয়া হচ্ছে, এমনটা জানতে পেরে মতিন ও সালমার বাড়িতে একটি মৃত্যুসনদ দিয়ে এসেছিল বুধল ইউপি কার্যালয়ের লোকজন।</p><p>জানতে চাইলে বুধলের ইউপি সচিব (অতিরিক্ত দায়িত্ব) মো. হাসান ভূইয়া বলেন, ‘টার্গেটের চাপ আছে। টার্গেট পূরণ করতে গিয়ে একটু এদিক-সেদিক করা লাগে।’</p></div></div></div></body></html>"
        },
        {
            "title": "ঝালকাঠিতে ‘এমভি অ্যাডভেঞ্চার-৯’সহ ৪ কর্মী আটক | প্রথম আলো",
            "time": "2025-12-26T08:07:10",
            "imgUrl": "https://media.prothomalo.com/prothomalo-bangla%2F2025-12-26%2Fm5qhn25u%2FJhalokathiDH069820251226IMG20251226113948.jpg?rect=0%2C0%2C4160%2C2184&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ সকালে সরেজমিনে দেখা যায়, পুলিশ ইঞ্জিনরুমের তালা ভেঙে লঞ্চের কর্মীদের আটক করার চেষ্টা করছে। লঞ্চের নিচতলার সামনের মাস্তুলের কার্নিশে রক্তের দাগ। একজন নারীর পায়ের এক জোড়া স্যান্ডেল পড়ে আছে। উৎসুক জনতা ভিড় করছে।</p><p>বাংলাদেশ অভ্যন্তরীণ নৌপরিবহন কর্তৃপক্ষের চাঁদপুরের ট্রাফিক পরিদর্শক বাবুলাল বৈদ্য জানান, ভোলার ঘোষেরহাট থেকে ছেড়ে আসা ঢাকা অভিমুখী এমভি জাকির সম্রাট-৩ লঞ্চটি গতকাল রাত দুইটার পর হাইমচর এলাকা অতিক্রম করছিল। এ সময় নদীতে ঘন কুয়াশা ছিল। ঢাকা থেকে বরিশালগামী এমভি অ্যাডভেঞ্চার-৯ লঞ্চের সঙ্গে ওই লঞ্চের সংঘর্ষ হয়। এতে ঘটনাস্থলেই একজন নিহত হন। পরে আরেকটি যাত্রীবাহী লঞ্চ এমভি কর্ণফুলী-৯-এর মাধ্যমে জাকির সম্রাট-৩-এর যাত্রীদের ঢাকায় পাঠানো হয়।</p><p>বরিশাল নৌ পুলিশের পুলিশ সুপার নাজমুল হক বলেন, ‘ঘাতক অ্যাডভেঞ্চার-৯ লঞ্চটি আমরা আটক করতে সক্ষম হয়েছি। পুলিশ চারজন কেবিনবয়কে জিজ্ঞাসাবাদের জন্য আটক করেছে। আমরা তদন্ত করে পরবর্তী আইনগত ব্যবস্থা নিচ্ছি।’</p></div></div></div></body></html>"
        },
        {
            "title": "সুনামগঞ্জ সীমান্তে বিস্ফোরক তৈরির ২৪টি ইলেকট্রিক ডেটোনেটর উদ্ধার | প্রথম আলো",
            "time": "2025-12-26T08:06:48",
            "imgUrl": "https://media.prothomalo.com/prothomalo-bangla%2F2025-12-26%2F6vbie5vb%2FSunamganjDH05322025122620251226111825.jpg?rect=0%2C565%2C4000%2C2100&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সুনামগঞ্জ সীমান্ত থেকে বিস্ফোরক তৈরির ২৪টি ইলেকট্রিক ডেটোনেটর উদ্ধার করেছে বর্ডার গার্ড বাংলাদেশ (বিজিবি)। আজ শুক্রবার সকালে তাহিরপুর উপজেলার চারাগাঁও সীমান্তের মাইজগাঁও গ্রাম থেকে এসব ডেটোনেটর উদ্ধার করা হয়। দুপুর ১২টার দিকে এ তথ্য জানান সুনামগঞ্জে বিজিবি ২৮ ব্যাটালিয়নের অধিনায়ক লেফটেন্যান্ট কর্নেল এ কে এম জাকারিয়া কাদির।</p><p>বিজিবি জানায়, সীমান্তে বাংলাদেশের ৩০ গজ ভেতরে এগুলো পলিথিনে মোড়ানো গাছের খড়কুটোর মধ্যে রাখা ছিল। আজ সকাল ৮টার দিকে এগুলো উদ্ধার করা হয়।</p></div></div></div></body></html>"
        },
        {
            "title": "খবরটি সত্য হলে এনসিপি ও এবি পার্টি জোটের আকাঙ্ক্ষা মানছে না: হাসনাত কাইয়ূম | প্রথম আলো",
            "time": "2025-12-26T08:06:36",
            "imgUrl": "https://media.prothomalo.com/prothomalo-bangla%2F2025-12-26%2F34mb5z3q%2Fhasnat-.jpg?rect=0%2C14%2C1076%2C565&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০২২ সাল থেকে বিএনপির জোটসঙ্গী গণতন্ত্র মঞ্চের শরিক ছিল রাষ্ট্র সংস্কার আন্দোলন৷ গত নভেম্বর মাসের শেষ সপ্তাহে তারা মঞ্চ থেকে বেরিয়ে যায়৷ পরে ৭ ডিসেম্বর জাতীয় নাগরিক পার্টি (এনসিপি) ও আমার বাংলাদেশ পার্টির (এবি পার্টি) সঙ্গে মিলে 'গণতান্ত্রিক সংস্কার জোট' গঠন করে তারা৷</p><p>নতুন জোটের প্রেক্ষাপট তুলে ধরে সংবাদ সম্মেলনে হাসনাত কাইয়ূম বলেন, স্বাধীন ও জাতীয় ভূমিকা নেওয়ার চেয়ে একটি দলের সঙ্গে মিশে যাওয়ার প্রবণতা থেকে বিরত করতে না পেরে তাঁর দল গণতন্ত্র মঞ্চ ছেড়েছে৷ নতুন বন্দোবস্ত, সংস্কার ও গণতন্ত্রের জন্য একটা স্বাধীন অবস্থান—এসব প্রাথমিক শর্তে তিন দল ঐকমত্যের ভিত্তিতে গণতান্ত্রিক সংস্কার জোট তৈরি হয়৷</p><p>সংস্কার জোটের নামের মধ্যে দুটি গোপন বিষয় ছিল উল্লেখ করে হাসনাত কাইয়ূম বলেন, জোটের নামে ‘গণতান্ত্রিক’ শব্দটাকে যুক্ত করা হয়েছিল এ কারণে যে আমরা মনে করেছি, জামায়াত অগণতান্ত্রিক ও ধর্মীয় ফ্যাসিবাদী শক্তি৷ আর জুলাই গণ-অভ্যুত্থানের পর থেকে কিংবা ঐকমত্য কমিশনে নোট অব ডিসেন্ট দিতে দিতে সংস্কারের প্রায় প্রতিপক্ষ বা সংস্কার সম্পর্কে আগ্রহী নয়—এ রকম একটা অবস্থান নিয়েছে বিএনপি৷ এসব কারণে জামায়াত ও বিএনপির বাইরে দাঁড়ানোর জন্য গণতান্ত্রিক সংস্কার জোটের যাত্রা শুরু হয়৷</p></div></div></div></body></html>"
        },
        {
            "title": "জগন্নাথ বিশ্ববিদ্যালয়: সি ইউনিটের ভর্তি পরীক্ষা শনিবার, আসনপ্রতি লড়বেন ৪০ জন | প্রথম আলো",
            "time": "2025-12-26T08:03:04",
            "imgUrl": "https://media.prothomalo.com/prothomalo-bangla%2F2025-11-07%2F9xyh90pp%2F1.avif?rect=0%2C14%2C621%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পরীক্ষায় মোট নম্বর ১০০। এর মধ্যে ৭২ নম্বরের বহুনির্বাচনী প্রশ্নের (এমসিকিউ) পরীক্ষা। বাকি ২৮ নম্বর এসএসসি ও এইচএসসি সমমানের পরীক্ষার ফলাফলের ভিত্তিতে নির্ধারিত হবে।</p><p>সি ইউনিটে ইংরেজি, গাণিতিক বুদ্ধিমত্তা, হিসাববিজ্ঞান, ব্যবসায় নীতি ও প্রয়োগ বিষয়ে প্রশ্ন আসবে।</p><p>বিশ্ববিদ্যালয়ের ‎ব্যবসায় শিক্ষা অনুষদের ডিন অধ্যাপক মুহাম্মদ মঞ্জুর মুর্শেদ ভূঁইয়া বলেন, ভর্তি পরীক্ষার সব প্রস্তুতি ইতিমধ্যে সম্পন্ন হয়েছে।</p><p>এর আগে ১৩ ডিসেম্বর ই ইউনিটের (চারুকলা অনুষদ) ভর্তি পরীক্ষা হয়। সামাজিক বিজ্ঞান অনুষদভুক্ত ডি ইউনিটের ভর্তি পরীক্ষা হবে আগামী ৯ জানুয়ারি। কলা ও আইন অনুষদভুক্ত বি ইউনিটের ভর্তি পরীক্ষা আগামী ৩০ জানুয়ারি।</p></div></div></div></body></html>"
        },
        {
            "title": "শনি গ্রহের বলয় আসলে কী দিয়ে তৈরি | প্রথম আলো",
            "time": "2025-12-26T08:00:08",
            "imgUrl": "https://media.prothomalo.com/prothomalo-bangla%2F2025-12-26%2Fmj3rmjhd%2Fsatun.reuters.png?rect=0%2C0%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শনির বলয়ের সমতল থেকে এক লাখ কিলোমিটারেরও বেশি উচ্চতায় এই ধূলিকণার উপস্থিতি বিজ্ঞানীদের অবাক করেছে। মহাকর্ষ বল, কণার পারস্পরিক সংঘর্ষ ও তড়িৎ-চুম্বকীয় শক্তি সাধারণত সব কণাকে বলয়ের মূল সমতলেই আটকে রাখে। সাধারণ পদার্থবিজ্ঞানের তথ্যমতে, কোনো কণাকে এই মহাকর্ষীয় বাঁধন ছিঁড়ে এত উঁচুতে উঠতে হলে সেকেন্ডে অন্তত ২৫ কিলোমিটার গতিবেগ প্রয়োজন। সাধারণ কোনো প্রাকৃতিক প্রক্রিয়ায় ধূলিকণার পক্ষে এত গতি অর্জন করা প্রায় অসম্ভব।</p><p>গবেষকদের তথ্যমতে, ক্ষুদ্র উল্কাপিণ্ড বা মাইক্রো-মেটিওরাইট প্রতিনিয়ত শনির বলয়কে আঘাত করছে। এই সংঘর্ষের কারণে যে ধুলাবালু ছিটকে বের হয়, তা ওপরে উঠে যেতে পারে। তবে কেবল কঠিন বস্তুর সংঘর্ষে প্রয়োজনীয় গতি পাওয়া কঠিন। তবে নতুন একটি তত্ত্ব বলছে, শনির বলয়ের বরফ খণ্ডে আটকে থাকা পাথুরে কণা যখন অতি উচ্চ গতির উল্কার আঘাত পায়, তখন সেখানকার তাপমাত্রা প্রচণ্ড বেড়ে যায়। এ কারণে বরফ ও পাথর মুহূর্তের মধ্যে বাষ্পীভূত হয়ে যায়। এই বাষ্প কঠিন টুকরার চেয়ে অনেক বেশি দ্রুতগতিতে মহাকাশে ছড়িয়ে পড়তে পারে। পরবর্তী সময় সেই বাষ্প শীতল হয়ে সূক্ষ্ম ধূলিকণায় পরিণত হয় ও বলয়ের অনেক ওপরে একটি বিশাল আভা তৈরি করে।</p></div></div></div></body></html>"
        },
        {
            "title": "দিনে কতবার লোশন লাগানো জরুরি | প্রথম আলো",
            "time": "2025-12-26T08:00:00",
            "imgUrl": "https://media.prothomalo.com/prothomalo-bangla%2F2024-04%2F47667a26-33e6-458e-8fa0-3022eb7867e3%2FIMG_8301.jpg?rect=0%2C400%2C6720%2C3528&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাহিমা সুলতানা জানান, শীতকালে গুনে গুনে নয়; বরং যতবার ত্বকে পানি লাগানো হবে, ততবারই লোশন লাগানো জরুরি। কেবল গোসলের পরই নয়, হাত-মুখ ধুলেও হালকা করে পুরো হাতে লোশন লাগিয়ে নিতে হবে। রাতে ঘুমাতে যাওয়ার আগেও হাত-মুখ পরিষ্কার করে ধুয়ে বেশি করে লোশন লাগিয়ে নিন। </p><p>সারা রাতে প্রায় সাত-আট ঘণ্টার জন্য যেহেতু শরীরে কোনো ময়েশ্চারাইজার লাগানো হবে না, তাই লোশনের মোটা স্তর এই সময়টায় আপনার ত্বককে অতিরিক্ত শুষ্ক হয়ে যাওয়া থেকে রক্ষা করবে। শুধু তা–ই নয়, লোশনে থাকা উপকারী উপাদান রাতজুড়েই ত্বক সুগঠনে কাজ করবে।</p><p>যাঁদের ত্বক খুব বেশি শুষ্ক, তাঁরা লোশন ও গ্লিসারিন একত্রে ব্যবহার করতে পারেন। এতে ত্বক ফেটে যাওয়া বা খসখসে হয়ে যাওয়ার মতো সমস্যা হবে না। এ ছাড়া শহরাঞ্চলের পানিতে থাকা ক্লোরিনও ত্বককে শুষ্ক করে। এ জন্য নিয়ম মেনে দিনে বেশ কয়েকবার লোশন ব্যবহার জরুরি।</p></div></div></div></body></html>"
        },
        {
            "title": "ছোট ও মাঝারি উদ্যোগে ঋণ কমছে | প্রথম আলো",
            "time": "2025-12-26T08:00:00",
            "imgUrl": "https://media.prothomalo.com/prothomalo-bangla%2F2025-11-04%2Fok34ggsl%2Fbb.jpg?rect=0%2C0%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জানা গেছে, চলতি বছরের মধ্যে ব্যাংকগুলোর মোট ঋণের অন্তত ২৫ শতাংশ কটেজ, ক্ষুদ্র, ছোট ও মাঝারি শিল্প খাতে বিতরণের লক্ষ্যমাত্রা নির্ধারণ করেছে বাংলাদেশ ব্যাংক। আর ২০২৯ সালের মধ্যে তা বাড়িয়ে মোট ঋণের ২৭ শতাংশে উন্নীত করার লক্ষ্যমাত্রা রয়েছে।</p><p>বাংলাদেশ ব্যাংকের তথ্য অনুযায়ী, গত জুন পর্যন্ত ব্যাংক ও আর্থিক প্রতিষ্ঠানের মোট ঋণের পরিমাণ ছিল ১৮ লাখ ২২ হাজার কোটি টাকা। এর মধ্যে সিএমএসএমই খাতের ঋণের পরিমাণ ছিল ৩ লাখ ১১ হাজার কোটি টাকা, যা মোট ঋণের ১৭ দশমিক শূন্য ৬ শতাংশ। ২০২৪ সাল শেষে ব্যাংক ও আর্থিক প্রতিষ্ঠানের বিতরণ করা মোট ঋণের ১৮ দশমিক ৪০ শতাংশ ছিল সিএমএসএমই খাতে। ২০২৩ সালে এই হার ছিল ১৯ দশমিক ১১ শতাংশ। ফলে সিএমএসএমই খাতে ঋণ ধীরে ধীরে কমছে।</p></div></div></div></body></html>"
        },
        {
            "title": "সাভারে জাতীয় স্মৃতিসৌধে শ্রদ্ধা জানাবেন তারেক রহমান, নিরাপত্তা জোরদার | প্রথম আলো",
            "time": "2025-12-26T07:53:45",
            "imgUrl": "https://media.prothomalo.com/prothomalo-bangla%2F2025-12-26%2Fvbat2fzp%2FDhakaDH162420251226savar1-26.12.25.jpg?rect=0%2C79%2C1164%2C611&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ সকালে সাভারে জাতীয় স্মৃতিসৌধের সামনে গিয়ে দেখা যায়, নিরাপত্তা নিশ্চিত করতে আইনশৃঙ্খলা রক্ষাকারী বাহিনীর সদস্যরা আছেন। সংশ্লিষ্ট কর্মকর্তা-কর্মচারীরা ছাড়া কাউকে স্মৃতিসৌধ চত্বরে ঢুকতে দেওয়া হচ্ছে না। বেলা একটার দিকে ফটকের সামনে বিএনপির অসংখ্য নেতা-কর্মী ও উৎসুক দর্শনার্থীর ভিড় দেখা যায়।  </p><p>ঢাকা-১৯ আসনে বিএনপির মনোনীত প্রার্থী ও দলের সহপরিবার কল্যাণবিষয়ক সম্পাদক দেওয়ান মোহাম্মদ সালাউদ্দিন প্রথম আলোকে বলেন, বিএনপির ভারপ্রাপ্ত চেয়ারম্যান তারেক রহমানের শ্রদ্ধা নিবেদনকে কেন্দ্র করে দলটির সব প্রস্তুতি আছে। নিরাপত্তার স্বার্থে নেতা-কর্মীদের অধিকাংশ স্মৃতিসৌধের বাইরে অবস্থান করবেন। কেন্দ্রীয় সিদ্ধান্ত অনুসারে সব পদক্ষেপ নেওয়া হবে।</p></div></div></div></body></html>"
        },
        {
            "title": "ভারতজুড়ে বড়দিনে খ্রিষ্টান সম্প্রদায়ের ওপর হিন্দুত্ববাদীদের হামলা, নীরব মোদি সরকার | প্রথম আলো",
            "time": "2025-12-26T07:47:19",
            "imgUrl": "https://media.prothomalo.com/prothomalo-bangla%2F2025-12-26%2Fqje94lc4%2FIndia.jpg?rect=0%2C346%2C5120%2C2688&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আসাম রাজ্যের নলবাড়িতে একটি খ্রিষ্টান মিশনারি স্কুলে তাণ্ডব চালায় বজরঙ্গ দল। প্রধানত এই সংগঠন ও বিশ্ব হিন্দু পরিষদ (ভিএইচপি) বিভিন্ন রাজ্যে বড়দিন উদ্‌যাপনের বিরুদ্ধে জোরালো অবস্থান নেয়। আসামের নলবাড়ি জেলার পানিগাঁওয়ে সেন্ট মেরি ইংলিশ স্কুলে ঢুকে বজরঙ্গ দলের সমর্থকেরা তাণ্ডব চালান।<br>বড়দিন উপলক্ষে স্কুলটি সাজানো হয়েছিল। ক্রিসমাস ট্রি লাগানো হয়েছিল। সব খুলে আগুন ধরিয়ে দেওয়া হয়। স্কুলের কাছেই এক দোকানে ক্রিসমাস উপলক্ষে বিক্রির জন্য রাখা সামগ্রীও তছনছ করা হয়।</p><p>একই ধরনের ঘটনা ঘটে ২৪ ও ২৫ ডিসেম্বর, দেশের বিজেপি–শাসিত বিভিন্ন রাজ্যেও। জয়পুর, বিদিশা, ভোপাল, গুয়াহাটি, বেরিলি, ইন্দোরের মতো শহর ছাড়াও আম আদমি পার্টি–শাসিত পাঞ্জাব ও বাম–শাসিত কেরালার বিভিন্ন শহরে বিশ্ব হিন্দু পরিষদ ও বজরঙ্গ দল বিপণিবিতান, স্কুল, দোকান, এমনকি উৎসবমুখর মানুষদের ওপরেও হামলা চালায়।</p><p>কেরালায় পালাক্কড় জেলায় পুদুস্সেরি গ্রামের বাড়ি বাড়ি গিয়ে আরএসএসের সদস্যেরা ক্যারল গাওয়া বন্ধ করে দেন। বিজেপি–শাসিত উত্তরাখন্ডের হরিদ্বারে গঙ্গার ধারে রাজ্য পর্যটন দপ্তর পরিচালিত এক হোটেলে বড়দিনের অনুষ্ঠান বন্ধ করে দেওয়া হয়।</p></div></div></div></body></html>"
        },
        {
            "title": "রোহিঙ্গা আশ্রয়শিবিরে আগুনে পুড়ল হাসপাতাল ও বসতঘর | প্রথম আলো",
            "time": "2025-12-26T07:28:27",
            "imgUrl": "https://media.prothomalo.com/prothomalo-bangla%2F2025-12-26%2Fghtalk3z%2F8161c381-53b0-4eed-b4f7-0e24e88318d5-1.jfif?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>উখিয়া ফায়ার সার্ভিসের স্টেশন অফিসার ডলার ত্রিপুরা বলেন, ‘খবর পেয়ে ফায়ার সার্ভিসের একটি ইউনিট ঘটনাস্থলে গিয়ে উদ্ধার তৎপরতা চালায়। আগুন লাগার কারণ অনুসন্ধান করা হচ্ছে।’</p><p>জানতে চাইলে ওবাট হেলথ পোস্টের স্বাস্থ্য সমন্বয়ক চিকিৎসক মাহামুদুল হাসান সিদ্দিকী বলেন, ‘আকস্মিক অগ্নিকাণ্ডে পুরো হাসপাতালটি পুড়ে গেছে। এই হাসপাতালে রোহিঙ্গাদের পাশাপাশি আশপাশের এলাকার বাসিন্দারাও বিনা মূল্যে স্বাস্থ্যসেবা পেয়ে আসছেন।’</p><p>পুড়ল পাঁচ বসতঘর</p><p>এদিকে গতকাল রাতে কুতুপালং রোহিঙ্গা আশ্রয়শিবিরের বি-ব্লকে পাঁচটি বসতঘর আগুনে পুড়ে গেছে। তবে এতে কেউ হতাহত হননি। আশ্রয়শিবিরটিতে ৭০ হাজার রোহিঙ্গা বসবাস করেন।</p><p>ক্যাম্প সূত্র জানায়, আশ্রয়শিবিরের ঘরগুলো একটির সঙ্গে আরেকটি লাগানো। বাঁশ ও ত্রিপলের ছাউনি দিয়ে এসব ঘর তৈরি করা হয়েছে। একটি ঘর থেকে আগুনের সূত্রপাত হয়ে পরে তা আরও চারটি ঘরে ছড়িয়ে পড়ে। খবর পেয়ে আগুন নিয়ন্ত্রণে আনে ফায়ার সার্ভিস।</p></div></div></div></body></html>"
        },
        {
            "title": "প্রাইম ব্যাংকের পে-রোল সেবা নেবে ফেইম গ্রুপ | প্রথম আলো",
            "time": "2025-12-26T07:25:00",
            "imgUrl": "https://media.prothomalo.com/prothomalo-bangla%2F2025-12-26%2Fo3t1t3es%2F25.-12.-25.-Prime-Bank%E2%80%93Fame-Group-.jpg?rect=0%2C0%2C3983%2C2091&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রাইম ব্যাংকের কাছ থেকে পে-রোল সেবা নেবে ফেইম গ্রুপ। এ নিয়ে সম্প্রতি গুলশানে ব্যাংকের করপোরেট অফিসে উভয় প্রতিষ্ঠানের মধ্যে একটি চুক্তি হয়েছে। এক সংবাদ বিজ্ঞপ্তিতে প্রাইম ব্যাংক এ তথ্য জানিয়েছে।</p><p>সংবাদ বিজ্ঞপ্তিতে বলা হয়েছে, এই চুক্তির আওতায় ফেইম গ্রুপের কর্মীরা প্রাইম ব্যাংক থেকে বিশেষ ব্যাংকিং সুবিধা উপভোগ করবেন। এর মধ্যে রয়েছে অগ্রাধিকারমূলক ব্যাংকিং সেবা, ক্রেডিট কার্ড ও ঋণসুবিধা। এ ছাড়া তাঁরা প্রাইম ব্যাংকের আধুনিক ডিজিটাল প্ল্যাটফর্ম ‘প্রাইমপে’র সেবা উপভোগ করতে পারবেন। এই প্ল্যাটফর্মের মাধ্যমে স্বয়ংক্রিয়ভাবে বেতন প্রদানসহ করপোরেট পেমেন্ট কার্যক্রম আরও সহজ ও নিরবচ্ছিন্নভাবে করতে পারবে ফেইম গ্রুপ কর্তৃপক্ষ।</p><p>প্রাইম ব্যাংকের উপব্যবস্থাপনা পরিচালক (ডিএমডি) এম নাজিম এ চৌধুরী এবং ফেইম গ্রুপের ব্যবস্থাপনা পরিচালক মাসুদ আলম নিজ নিজ প্রতিষ্ঠানের পক্ষে চুক্তিতে সই করেন।</p> </div></div></div></body></html>"
        },
        {
            "title": "‘গণসংবর্ধনায় নেতাকে ভালোভাবে দেখতে পাইনি, তাই বাসার সামনে এসেছি’ | প্রথম আলো",
            "time": "2025-12-26T07:24:15",
            "imgUrl": "https://media.prothomalo.com/prothomalo-bangla%2F2025-12-26%2Feshykatb%2Fbnp-1.jpeg?rect=0%2C91%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিএনপির ভারপ্রাপ্ত চেয়ারম্যান তারেক রহমানকে দেখতে আজ শুক্রবার সকাল থেকেই বাসার সামনে আসছেন নেতা-কর্মীরা।</p><p>সকালে গুলশান অ্যাভিনিউয়ের ১৯৬ নম্বর বাড়ির সামনে এমন চিত্র দেখা গেছে।</p><p>বাসার সামনে আসা নেতা-কর্মীদের অনেকে বলছেন, গণসংবর্ধনায় লাখ লাখ মানুষের মাঝে তারেক রহমানকে ভালোভাবে দেখতে পাননি। এ জন্যই সকালে গুলশানের বাসার সামনে এসেছেন তাঁরা।  দীর্ঘ ১৭ বছর পরে বিএনপির ভারপ্রাপ্ত চেয়ারম্যান দেশে ফিরেছেন। এতে দলের নেতা-কর্মীদের মধ্যে খুশির আমেজ বিরাজ করছে। মো. ইসমাইল এসেছেন বগুড়ার শিবগঞ্জ উপজেলা থেকে। তিনি বলেন, ‘গতকাল (বৃহস্পতিবার) গণসংবর্ধনায় এসেছিলাম। নেতাকে ভালোভাবে দেখতে পাইনি। এ জন্য বাসার সামনে এসেছি। নেতার প্রতি ভালোবাসা থেকেই এখানে এসেছি।’</p></div></div></div></body></html>"
        },
        {
            "title": "‘ধনীদের’ ফল পার্সিমন এখন সাধারণ বাজারে | প্রথম আলো",
            "time": "2025-12-26T07:19:52",
            "imgUrl": "https://media.prothomalo.com/prothomalo-bangla%2F2025-12-26%2F9cxoy2er%2FWhatsApp_Image_2025_12_25_at_10_09_13_PM.jpeg?rect=0%2C165%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দেখতে অনেকটা পাকা গাবের মতো। সুমিষ্ট, রসালো। মুখে নিলেই স্বাদে মন ভরে যায়। এই ফলের নাম পার্সিমন। ফল ব্যবসায়ীদের ভাষায়, এটি ‘ধনীদের ফল’। একসময় এটি সাধারণ বাজারে বিক্রি হতো কম। চট্টগ্রাম নগরের ফলের বড় আড়ত ফলমন্ডিতে দেখা গেল, পাঁচ-ছয়টি আড়তে পার্সিমন বিক্রি হচ্ছে। ব্যবসায়ীরা জানালেন, গত বছর এই ফলের পাইকারি দাম ছিল প্রতি কেজি ১ হাজার থেকে ১ হাজার ২০০ টাকা। এ বছর দাম নেমেছে পাইকারিতে ৭২০ থেকে ৭৮০ টাকা।</p></div></div></div></body></html>"
        },
        {
            "title": "‘একটি কমেডি শো’: মিয়ানমারের তরুণদের চোখে জান্তার আসন্ন নির্বাচন | প্রথম আলো",
            "time": "2025-12-26T07:15:50",
            "imgUrl": "https://media.prothomalo.com/prothomalo-bangla%2F2025-12-26%2Fc7nskp0p%2Fmyanmar-janta.jpg?rect=0%2C0%2C958%2C503&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইঙ্গ লা বলেন, ‘সবচেয়ে বড় ভয় ছিল যদি আমি ধরা পড়ি, তবে আমাকে আবার মিয়ানমার সেনাবাহিনীর হাতে তুলে দেওয়া হবে।’ তিনি আরও যোগ করেন, ‘আমরা আর মৃত্যুকে ভয় পাই না। কিন্তু সামরিক বাহিনীর হাতে ধরা পড়া মৃত্যুর চেয়েও ভয়াবহ।’</p><p>মে সোতে নির্বাসিত ইঙ্গ লা-এর এই গল্প মিয়ানমারের সেই সব হাজার হাজার তরুণ-তরুণীর মতো, যাঁরা গৃহযুদ্ধের হাত থেকে বাঁচতে দেশ ছেড়েছেন। ২০২১ সালের ফেব্রুয়ারিতে অং সান সু চির গণতান্ত্রিক সরকারকে হটিয়ে মিয়ানমারের সেনাবাহিনী ক্ষমতা দখল করার পর তাঁর এই যাত্রা শুরু হয়েছিল।</p><p>মিয়ানমারের ২০১৫ এবং ২০২০ সালের নির্বাচনের ফলাফলকে উল্টে দিয়েছে এই অভ্যুত্থান। অথচ এসব নির্বাচনকে দেশটির ইতিহাসে প্রথম সুষ্ঠু নির্বাচন হিসেবে গণ্য করা হয়। এই নির্বাচনের মাধ্যমে সু চির দল বিপুলভাবে জয়ী হয়েছিল।</p><p>সামরিক অভ্যুত্থানের ফলে মিয়ানমারে শুরু হওয়া গৃহযুদ্ধে হাজার হাজার মানুষ প্রাণ হারিয়েছে। গ্রামাঞ্চলে বিমান হামলা, স্থলমাইন বিস্ফোরণ, বাধ্যতামূলক সেনাবাহিনীতে নিয়োগ এবং রাজনৈতিক দমন-পীড়নের মাধ্যমে পুরো দেশে এক বিভীষিকাময় পরিস্থিতি তৈরি হয়েছে।</p><p>ইঙ্গ লা স্মৃতিচারণা করে বলেন, ‘অভ্যুত্থানের শুরুতে জান্তা সরকার আদেশ দিয়েছিল, কেউ যেন ৭২ ঘণ্টা ঘরের বাইরে বের না হয় বা প্রতিবাদ না করে। সেই সময়ের মধ্যেই আমি আর আমার দুই বন্ধু হাতে তৈরি ব্যানার নিয়ে রাস্তায় প্রতিবাদ করেছিলাম।’</p></div></div></div></body></html>"
        },
        {
            "title": "‘ফেলুদা’ থেকে ‘স্ট্রেঞ্জার থিংস’, ওটিটিতে কী দেখবেন | প্রথম আলো",
            "time": "2025-12-26T07:15:00",
            "imgUrl": "https://media.prothomalo.com/prothomalo-bangla%2F2025-11-27%2F8oaybfog%2Fsadie_sink_max_stranger_things.jpg?rect=0%2C0%2C1604%2C842&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-title-info BG103\"><p><h1 data-title-0=\"‘ফেলুদা’ থেকে ‘স্ট্রেঞ্জার থিংস’, ওটিটিতে কী দেখবেন\" class=\"IiRps \">‘ফেলুদা’ থেকে ‘স্ট্রেঞ্জার থিংস’, ওটিটিতে কী দেখবেন</h1></p><div class=\"Ibzfy\"><p>প্রতি সপ্তাহে ওটিটিতে যুক্ত হচ্ছে নতুন নতুন কনটেন্ট। চলতি সপ্তাহে মুক্তি পাওয়া ও মুক্তির অপেক্ষায় থাকা নতুন ওয়েব সিরিজ, সিনেমা, প্রামাণ্যচিত্র ও রিয়েলিটি শোর খবর নিয়ে আমাদের নিয়মিত আয়োজন।</p></div></div></div></body></html>"
        }
    ]
}