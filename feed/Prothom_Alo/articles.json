{
    "source": "প্রথম আলো",
    "articles": [
        {
            "title": "স্বেচ্ছাসেবক দলের নেতা হত্যা: গুলি করে পালায় ২ দুর্বৃত্ত, আগে থেকেই ঘটনাস্থলে ছিল | প্রথম আলো",
            "time": "2026-01-08T06:32:52",
            "imgUrl": "https://media.prothomalo.com/prothomalo-bangla%2F2026-01-08%2F2419amx4%2FAzizur-Shechasebok-01-1.jpg?rect=0%2C0%2C1298%2C681&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুলিশের তেজগাঁও বিভাগের অতিরিক্ত উপকমিশনার (এডিসি) ফজলুল করিম আজ বৃহস্পতিবার দুপুর পৌনে ১২টার দিকে প্রথম আলোকে বলেন, নিহত মোস্তাফিজুর রহমান ওই এলাকায় বসবাস করতেন না। তিনি অন্য এলাকায় থাকতেন। তাঁর স্ত্রী জানিয়েছেন, তিনি মাঝেমধ্যে তেজতুরী বাজার এলাকায় যেতেন। নিরাপত্তার কারণে তাঁর বাসার ঠিকানা প্রকাশ করা হচ্ছে না।</p><p>এডিসি ফজলুল করিম আরও বলেন, এ ঘটনায় নিহত ব্যক্তির পরিবার একটি এজাহার জমা দিয়েছে। এজাহারে অজ্ঞাতপরিচয় ব্যক্তিদের আসামি করা হয়েছে। যাচাই-বাছাই শেষে সেটি মামলা হিসেবে নথিভুক্ত করা হবে।</p><p>গতকাল বুধবার রাত সাড়ে আটটার দিকে তেজগাঁওয়ের তেজতুরী বাজারে স্টার কাবাবের পেছনের একটি গলিতে মোস্তাফিজুর রহমান ওরফে মুছাব্বিরকে গুলি করে হত্যা করা হয়। তিনি ঢাকা মহানগর উত্তর স্বেচ্ছাসেবক দলের সাবেক সাধারণ সম্পাদক ছিলেন।</p></div></div></div></body></html>"
        },
        {
            "title": "টসে জিতে আগে বোলিংয়ের সিদ্ধান্ত রাজশাহীর | প্রথম আলো",
            "time": "2026-01-08T06:30:24",
            "imgUrl": "https://media.prothomalo.com/prothomalo-bangla%2F2025-12-25%2Fxi5esnsp%2FWhatsApp_Image_2025_12_25_at_7_35_01_PM__1_.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিপিএলে আজ দিনের প্রথম ম্যাচে <strong>রাজশাহী ওয়ারিয়রসের মুখোমুখি নোয়াখালী এক্সপ্রেস</strong>। সিলেট আন্তর্জাতিক স্টেডিয়ামে আর কিছুক্ষণের মধ্যেই ম্যাচটি শুরু হবে।</p><p>গতকাল একই ভেন্যুতে ঢাকা ক্যাপিটালসের কাছে ৭ উইকেটে হেরেছে নোয়াখালী। টানা পাঁচ ম্যাচেই হেরে পয়েন্ট টেবিলের তলানিতে থাকা নোয়াখালী আজ জয় তুলে নিতে মরিয়া হয়েই মাঠে নামবে।</p><p>রাজশাহী ওয়ারিয়রসের অবস্থা একটু ভালো। এই ফ্র্যাঞ্চাইজি দলটি তাদের সর্বশেষ ম্যাচ খেলেছে বেশ আগে—১ জানুয়ারি। রংপুর রাইডার্সের বিপক্ষে ম্যাচটি টাই করে সুপার ওভারে জেতে তারা। ৪ ম্যাচে ৩ জয় ও ১ হারে মোট ৬ পয়েন্ট নিয়ে ছয় দলের বিপিএল পয়েন্ট তালিকার চারে রাজশাহী।</p></div></div></div></body></html>"
        },
        {
            "title": "এইচএসসি পরীক্ষা ২০২৬-বাংলা ২য় পত্র : Vocabulary-এর পারিভাষিক শব্দ শব্দভান্ডার | প্রথম আলো",
            "time": "2026-01-08T06:30:43",
            "imgUrl": "https://media.prothomalo.com/prothomalo-bangla%2F2025-04-27%2Frpeupuyz%2F144.jpg?rect=0%2C0%2C700%2C368&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>বাংলা ২য় পত্র: পারিভাষিক শব্দ</strong></p><p>এইচএসসি বাংলা দ্বিতীয় পত্রের পারিভাষিক শব্দ দরকারি। নিচে কিছু গুরুত্বপূর্ণ পারিভাষিক শব্দ দেওয়া হলো।</p><p>Audit–নিরীক্ষা</p><p>Attested–প্রত্যায়িত/সত্যায়িত</p><p>Axis–অক্ষ</p><p>Interview–সাক্ষাৎকার</p><p>Invitation card–আমন্ত্রণপত্র</p><p>Illtterate–নিরক্ষর, মূর্খ</p><p>Hostile–বৈরী</p><p>Humanity–মানবতা</p><p>Hygiene–স্বাস্থ্যবিজ্ঞান, স্বাস্থ্যবিধি</p><p>External–বহিঃস্থ</p><p>Expert–দক্ষ, বিশেষজ্ঞ</p><p>Eyewash–ধোঁকা</p></div></div></div></body></html>"
        },
        {
            "title": "চাঁপাইনবাবগঞ্জ সীমান্তে জেলেদের হাতে আটক দুই ভারতীয়কে ফেরত পাঠাল বিজিবি | প্রথম আলো",
            "time": "2026-01-08T06:29:11",
            "imgUrl": "https://media.prothomalo.com/prothomalo-bangla%2F2021-05%2F0a6d2186-599b-4656-b8ec-8e504c679d40%2F66042fa9d8f99c8b197fa32d5877ec04_Jhenidah_BSF_Photo_11_02_15_2_.jpg?rect=0%2C0%2C1000%2C525&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>চাঁপাইনবাবগঞ্জের গোমস্তাপুর উপজেলার সীমান্তে বাংলাদেশি জেলেদের হাতে আটক দুই ভারতীয় নাগরিককে ফেরত পাঠিয়েছে বর্ডার গার্ড বাংলাদেশ (বিজিবি)। গতকাল বুধবার বিকেলে চাড়ালডাঙ্গা সীমান্ত এলাকায় বিএসএফের সঙ্গে এক পতাকা বৈঠকের পর তাঁদের হস্তান্তর করা হয়।</p><p>ওই দুই ভারতীয় নাগরিক হলেন পশ্চিমবঙ্গের মালদা জেলার হবিপুর থানার টিলাশন গ্রামের দেবেন মোহলদারের ছেলে বাচ্চন মোহলদার ও সন্তোষ মোহলদারের ছেলে রাজু মোহলদার। তাঁরা মাছ ধরে জীবিকা নির্বাহ করেন।</p></div></div></div></body></html>"
        },
        {
            "title": "আজকের বিনিময় হার | প্রথম আলো",
            "time": "2026-01-08T06:24:15",
            "imgUrl": "https://media.prothomalo.com/prothomalo-bangla%2F2025-02-20%2F16psy1nv%2F466783f9-b718-48b1-a7ad-25708b30468f.jfif?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ দেশের মুদ্রাবাজারে প্রধান মুদ্রাগুলোর মধ্যে দাম বেড়েছে ইউয়ান ও সিঙ্গাপুরি ডলারের। দাম কমেছে ইউরো, পাউন্ড ও অস্ট্রেলীয় ডলারের। দাম অপরিবর্তিত আছে ভারতীয় রুপি ও ইয়েনের।</p><p>কেন্দ্রীয় ব্যাংকের প্রকাশিত বৈদেশিক মুদ্রার দামের চেয়ে কিছুটা বেশি দামে খোলাবাজারে বিক্রি হয়। বৈদেশিক মুদ্রার বিনিময় হারের ওঠানামার সঙ্গে দেশের ব্যবসা-বাণিজ্যের খরচও ওঠানামা করে।</p></div></div></div></body></html>"
        },
        {
            "title": "রীনা খান ‘দজ্জাল শাশুড়ি’? ছেলের বউয়ের উত্তর… | প্রথম আলো",
            "time": "2026-01-08T06:15:00",
            "imgUrl": "https://media.prothomalo.com/prothomalo-bangla%2F2026-01-05%2F3lvd3e9p%2FWhatsApp-Image-2026-01-05-at-8.43.40-PM.jpeg?rect=0%2C65%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কিন্তু সময় বদলেছে। একসময় বছরে ডজনখানেক সিনেমা করলেও এখন আর পর্দায় রীনা খানকে নিয়মিত দেখা যায় না। কিছুদিন আগে দেশ টেলিভিশনকে দেওয়া এক সাক্ষাৎকারে আক্ষেপের সুরেই বলেছিলেন তিনি—‘এখন তো আগের মতো সিনেমা হয় না। লাভ না উঠলে, সিনেমা না চললে সিনেমা হবে কীভাবে?’ তাঁর মতে, এখনো যেহেতু শাকিব খানের সিনেমাই বেশি চলে, তাই সিনেমা নির্মাণেও সেই বাস্তবতা মাথায় রেখে পরিকল্পনা করা উচিত।<br>এর মধ্যেও থেমে যাননি রীনা খান। অভিনয়ের প্রতি টান থেকেই খুলেছেন নিজের ইউটিউব চ্যানেল। প্রায় এক বছর হলো চলছে সেই চ্যানেল। সেখানে নিয়মিত নাটক বানাচ্ছেন, অভিনয়ও করছেন নিজেই। দর্শকদের প্রতিক্রিয়াও ইতিবাচক—অর্থাৎ পর্দা বদলালেও দর্শকের ভালোবাসা কিন্তু রয়ে গেছে তাঁর প্রতি। তবে খলচরিত্র তাঁকে যেমন জনপ্রিয় করেছে, তেমনি ব্যক্তিজীবনে এনেছে নানা ভুল ধারণা, কষ্টের মুহূর্তও। নিজের অভিজ্ঞতার কথা বলতে গিয়ে এক সাক্ষাৎকারে রীনা খান বলেন, ‘অনেকে আমাকে বলেছে, আমার ঘরে যদি ছেলে–বউ আসে, তাকে নাকি থাকতে দেব না। আমাকে বলেছে, আমি নাকি খারাপ মহিলা, খারাপ শাশুড়ি। এমনও শুনেছি—রিকশাওয়ালার ছেলের সঙ্গে বিয়ে দেবে, তবু রীনা খানের ছেলের সঙ্গে নয়!’</p></div></div></div></body></html>"
        },
        {
            "title": "একঝলক (৮ জানুয়ারি ২০২৬) | প্রথম আলো",
            "time": "2026-01-08T06:10:12",
            "imgUrl": "https://media.prothomalo.com/prothomalo-bangla%2F2026-01-08%2Fe25a16xs%2F%E0%A7%AC.JPG?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F18c58c05-9e66-46f3-8946-4437460f8f90%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">খুব ভোরে চরাঞ্চল থেকে পদ্মা নদী পাড়ি দিয়ে গাভির দুধ ঢাকায় বিক্রির পর ফিরে আসছেন তাঁরা। নন্দলালপুর, দিয়ারা নারিকেলবাড়ীয়া, ফরিদপুর, ৭ জানুয়ারি</figcaption><figcaption class=\"story-element-image-attribution\">ছবি: আলীমুজ্জামান</figcaption></p></div></div></body></html>"
        },
        {
            "title": "কোচ বদলেও ফল বদলায়নি চেলসি-ইউনাইটেডের | প্রথম আলো",
            "time": "2026-01-08T06:08:06",
            "imgUrl": "https://media.prothomalo.com/prothomalo-bangla%2F2026-01-08%2Fohegmhdl%2F2026-01-07T213926Z499464200UP1EM171O5O2LRTRMADP3SOCCER-ENGLAND-FUL-CHE.JPG?rect=0%2C0%2C4965%2C2607&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>একজন কম নিয়ে খেলা চেলসি পিছিয়ে পড়ে ম্যাচের ৫২ মিনিটে। ফুলহামের হয়ে প্রথম গোলটি করেন রাউল হিমিনেজ। তবে ৭২ মিনিটে গোল করে চেলসিকে সমতায় ফেরান লিয়াম দালেপ। তবু শেষ রক্ষা হয়নি।</p><p>৮১ মিনিটে ফুলহামের হ্যারি উইলসনের গোলে নিশ্চিত হয় চেলসির হার। এই হারের পর ২১ ম্যাচে ৩১ পয়েন্ট নিয়ে টেবিলের আটে নেমে গেছে চেলসি। এখন দলকে দুরবস্থা থেকে টেনে তোলার চ্যালেঞ্জ নিতে হবে নতুন কোচ রোজনিয়রকে।</p><p>ইউনাটেডে এখন অন্তর্বর্তীকালীন কোচ ডানকান ফ্লোচার দায়িত্ব সামলাচ্ছেন। তবে আমোরিম–পরবর্তী যুগও ইউনাইটেড শুরু করল হতাশা দিয়ে। ঘরের মাঠে ম্যাচের ১৩ মিনিটে ইউনাইটেডের আত্মঘাতী গোলে এগিয়ে যায় বার্নলি। লিড নিয়েই বিরতিতে যায় স্বাগতিকেরা।</p></div></div></div></body></html>"
        },
        {
            "title": "সকালের ঝগড়ার জেরে রাতে বাগ্‌বিতণ্ডা, ছুরিকাঘাতে স্কুলছাত্র নিহত | প্রথম আলো",
            "time": "2026-01-08T06:05:45",
            "imgUrl": "https://media.prothomalo.com/prothomalo-bangla%2F2026-01-08%2Fnuktelyz%2FJamalpurDH056320260108Jamalpur-pic-1.jpg?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জামালপুর সদর উপজেলায় ছুরিকাঘাতে এক স্কুলছাত্র নিহত হয়েছে। গতকাল বুধবার রাতে উপজেলার কেন্দুয়া ইউনিয়নের গহেরপাড়া এলাকায় এ ঘটনা ঘটে। পুলিশের ভাষ্য, তুচ্ছ ঘটনার জেরে প্রতিবেশী এক তরুণের ধারালো অস্ত্রের আঘাতে ওই ছাত্রের মৃত্যু হয়।</p><p>নিহত কিশোরের নাম মোহাম্মদ জিহাদ (১৬)। সে একই ইউনিয়নের গহেরপাড়া এলাকার ফিরোজ আহাম্মেদের ছেলে এবং দশম শ্রেণির শিক্ষার্থী ছিল। অন্যদিকে অভিযুক্ত তরুণের নাম মো. মুন্না (১৮)। তিনি একই এলাকার মো. কাশেমের ছেলে। ঘটনার পর থেকে মুন্না পলাতক আছেন।</p></div></div></div></body></html>"
        },
        {
            "title": "গোপালগঞ্জের ৩ আসনে ২৬ জন প্রার্থী | প্রথম আলো",
            "time": "2026-01-08T05:51:09",
            "imgUrl": "https://media.prothomalo.com/prothomalo-bangla%2F2026-01-08%2Fuuh3p21i%2FUntitled-4.jpg?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>গোপালগঞ্জ-১ (মুকসুদপুর ও কাশিয়ানীর একাংশ)</strong></p><p>কেন্দ্রীয় কমিটির সহসাংগঠনিক সম্পাদক মো. সেলিমুজ্জামান মোল্লা বিএনপির প্রার্থী। কাশিয়ানী উপজেলার মহেশপুর ইউনিয়নের পশ্চিম মাঝিগাতি গ্রামের বাসিন্দা সেলিমুজ্জামান গণ–অভ্যুত্থানের পর থেকে এলাকায় তৎপর রয়েছেন। সেলিমুজ্জামান মোল্লা বলেন, ‘আমি নির্বাচিত হলে সম্প্রীতির মুকসুদপুর ও কাশিয়ানী গড়ে তুলব। ভোটের পরিবেশ এখনো স্বাভাবিক রয়েছে। নির্বাচনী আচরণবিধি মেনে এলাকায় কাজ করে যাচ্ছি।’</p><p>আসনটিতে জামায়াতের প্রার্থী শুরা সদস্য ও জেলা কমিটির সাবেক আমির মুহাম্মাদ আবদুল হামিদ। আবদুল হামিদ <em>প্রথম আলো</em>কে বলেন, ‘বিভিন্ন জায়গায় আমাদের কর্মীদের বিভিন্ন প্রার্থী ও তাঁর পক্ষের লোকজন হুমকি দিচ্ছেন এবং বিভিন্ন মামলায় জড়িয়ে দেওয়ার হুমকি দিচ্ছেন। এটা যদি অব্যাহত থাকে, তাহলে নির্বাচনের পরিবেশ ভালো থাকবে না।’</p><p>এই আসনে মোট ১৩ জন মনোনয়নপত্র জমা দিয়েছিলেন। চারজনের মনোনয়নপত্র বাতিল হওয়ার পর বৈধ অন্য প্রার্থীরা হলেন ইসলামী আন্দোলন বাংলাদেশের মো. মিজানুর রহমান, জনতার দলের মো. জাকির হোসেন, কমিউনিস্ট পার্টির নীরদ বরন মজুমদার, এবি পার্টির মো. প্রিন্স আল আমিন, বাংলাদেশ খেলাফত মজলিসের ইমরান হুসাইন আফসারী, স্বতন্ত্র প্রার্থী এম আনিসুল ইসলাম ও সুলতান জামান খান।</p></div></div></div></body></html>"
        },
        {
            "title": "ভারতের ওপর ৫০০ শতাংশ শুল্ক আরোপের বিলে সম্মতি দিলেন ট্রাম্প, কারণ কী | প্রথম আলো",
            "time": "2026-01-08T05:48:49",
            "imgUrl": "https://media.prothomalo.com/prothomalo-bangla%2F2025-08-02%2Fuqel13q1%2FScreenshot-2025-08-02-173829.jpg?rect=0%2C0%2C769%2C404&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রিপাবলিকান লিন্ডসে গ্রাহাম ও ডেমোক্র্যাট সিনেটর রিচার্ড ব্লুমেনথাল মূলত বিলটি তৈরি করেছেন। এতে রাশিয়ার তেল, গ্যাস, ইউরেনিয়াম ও অন্যান্য পণ্য কিনছে, এমন দেশগুলোর ওপর সর্বোচ্চ ৫০০ শতাংশ পর্যন্ত শুল্ক ও দ্বিতীয় পর্যায়ের নিষেধাজ্ঞা আরোপে ট্রাম্প প্রশাসনকে ক্ষমতা দেওয়া হয়েছে। এর উদ্দেশ্য হলো রাশিয়ার সামরিক কর্মকাণ্ডের বড় অংশের অর্থের উৎস বন্ধ করে দেওয়া।</p><p>যদি এই ‘গ্রাহাম-ব্লুমেনথাল’ বিলটি পাস হয়, তাহলে যারা জেনেবুঝে রাশিয়ার তেল বা ইউরেনিয়াম কিনছে, মার্কিন প্রেসিডেন্ট সেই দেশগুলো থেকে আসা পণ্যের ওপর ৫০০ শতাংশ পর্যন্ত শুল্ক বসাতে পারবেন।</p><p>এই কঠোর নিষেধাজ্ঞার মূল লক্ষ্য হলো মস্কোকে অর্থনৈতিকভাবে পঙ্গু করে দেওয়া, যাতে পুতিন ইউক্রেন যুদ্ধ বন্ধ করতে আলোচনার টেবিলে বসতে বাধ্য হন।</p></div></div></div></body></html>"
        },
        {
            "title": "‘স্থায়ী সৎকাজ’ কোনটি | প্রথম আলো",
            "time": "2026-01-08T05:46:10",
            "imgUrl": "https://media.prothomalo.com/prothomalo-bangla%2F2026-01-08%2Febioybfx%2F928483-01-04.jpg?rect=0%2C24%2C335%2C176&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আয়াতে স্থায়ী সৎকাজ বলতে গিয়ে ‘আল-বাকিয়াতুস সালিহাত’ শব্দবন্ধ আনা হয়েছে। এর মাধ্যমে মূলত সেইসব ভালো কাজকে বোঝানো হয়েছে যার পুণ্য ও কল্যাণ কখনো ফুরিয়ে যায় না। ইবনে আশুরের মতে, এখানে ‘বাকিয়াত’ (স্থায়ী) এবং ‘সালিহাত’ (ভালো কাজ) দুটি গুণবাচক শব্দ যা একটি উহ্য বিশেষ্যকে নির্দেশ করছে। অর্থাৎ ‘আল-আ’মালুস সালিহাতুল বাকিয়াহ’ বা সেইসব সৎকাজ যা চিরস্থায়ী।</p><p>সাধারণত ব্যাকরণ বিচারে ‘সালিহাত’ আগে আসার কথা ছিল, কিন্তু আল্লাহ ‘বাকিয়াত’ শব্দটিকে আগে এনেছেন। এর উদ্দেশ্য হলো মানুষকে সতর্ক করা যে, আগের অংশে উল্লিখিত সম্পদ ও সন্তান যেহেতু ক্ষণস্থায়ী, তাই এখন যা বলা হচ্ছে তা হলো চিরস্থায়ী। (<em>আত-তাহরির ওয়াত-তানভির</em>, ১০/৪১২, দারুস সাহাবা পাবলিকেশন, কায়রো, ১৯৯৯)</p><p>এটি মুমিনের চিন্তার জগতকে ইহকাল থেকে পরকালের দিকে ধাবিত করে। আল্লাহর রাসুল (সা.) শিখিয়েছেন, এই বাকিয়াতুস সালিহাত হলো, সুবহানাল্লাহ, আলহামদুলিল্লাহ, লা ইলাহা ইল্লাল্লাহ এবং আল্লাহু আকবার পাঠ করা। (সহিহ ইবনে হিব্বান, হাদিস: ৮৪০)</p><p>এছাড়া যেকোনো জনকল্যাণমূলক কাজ যা আল্লাহর সন্তুষ্টির জন্য করা হয়, তা-ই এর অন্তর্ভুক্ত।</p></div></div></div></body></html>"
        },
        {
            "title": "বৃহস্পতিবার থেকে এলপিজি সিলিন্ডার বিক্রি বন্ধ | প্রথম আলো",
            "time": "2026-01-08T05:39:00",
            "imgUrl": "https://media.prothomalo.com/prothomalo-bangla%2F2026-01-07%2Fxzmcov1k%2FHK8A1823055721.jpg?rect=0%2C85%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এলপি গ্যাস ব্যবসায়ী সমবায় সমিতি লিমিটেড বৃহস্পতিবার থেকে সারা দেশে এলপিজি সিলিন্ডার বিক্রি ও সরবরাহ অনির্দিষ্টকালের জন্য বন্ধের ঘোষণা দিয়েছে। সমিতি বলছে, বাংলাদেশ এনার্জি রেগুলেটরি কমিশন (বিইআরসি) থেকে নতুন করে এলপিজি সিলিন্ডারের মূল্য সমন্বয় করতে হবে। প্রশাসন দিয়ে পরিবেশকদের হয়রানি ও জরিমানা বন্ধ করতে হবে। সমিতির সভাপতি সেলিম খান প্রথম আলোকে জানান, আগামীকাল বেলা তিনটায় বিইআরসি-র সাথে বৈঠকে দাবি মানা হলে বিক্রি শুরু হবে, অন্যথায় বন্ধ থাকবে।</p></div></div></div></body></html>"
        },
        {
            "title": "বহুরূপী এক বুনো বিড়াল | প্রথম আলো",
            "time": "2026-01-08T05:32:54",
            "imgUrl": "https://media.prothomalo.com/prothomalo-bangla%2F2026-01-08%2F7128a0em%2F08012026-dh-16.jpg?rect=0%2C279%2C1168%2C613&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশের আট রকমের বিড়ালজাতীয় প্রাণীর মধ্যে নিঃসন্দেহে সোনালি বিড়াল সবচেয়ে চিত্তাকর্ষক প্রজাতি। এক প্রজাতির মধ্যে এত রং এশিয়ার বনে আর কোনো বিড়ালের নেই। দক্ষিণ আর দক্ষিণ-পূর্ব এশিয়াজুড়ে সোনালি বিড়ালের বিস্তৃতি। মূল ভূখণ্ডের বাইরে সুমাত্রায়ও পাওয়া যায়। ছোট বিড়াল হওয়ায় স্বাভাবিকভাবেই সুনির্দিষ্ট গবেষণা কম। রেকর্ডগুলো তাই ছড়ানো-ছিটানো। বেশির ভাগই ক্যামেরা ট্র্যাপে ধরা পড়া।</p><p>পাঠক নিশ্চয়ই ভাবছেন কী কী রঙের হয়ে থাকে এই বিড়াল? বুনো বিড়াল নিয়ে কাজ করা আন্তর্জাতিক সংস্থা প্যান্থেরা মূলত ছয়টি মর্ফ বা রূপের কথা বলেছে। মূল সোনালি রূপ, দারুচিনি রূপ, ধূসর রূপ, কালো রূপ, চিতাবাঘের মতো ফুল ফুল ছোপযুক্ত রূপ, চিতাবিড়ালের মতো ছোপ আর দাগের নকশাযুক্ত রূপ।</p><p>শেষের ধরনটি সবচেয়ে রহস্যময়। বুনো বিড়াল গবেষক ড. লুক হান্টারের মতে, শেষ রূপটি একটি ভিন্ন প্রজাতিও হতে পারে। এই মূল ছয় রূপের আবার অঞ্চলভেদে কিছুটা ভিন্নতা দেখা যায়। কোনোটির হয়তো একটু গাঢ়, কোনোটির লোম বেশ বড়। কালোর মধ্যে ফুল ফুল ছোপযুক্ত সোনালি বিড়াল কোথাও কোথাও পাওয়া গেছে। ভারতের অরুণাচলের দিহিং পাটকাই উপত্যকার এক বনেই ছয়-ছয়টি রূপের সোনালি বিড়াল পাওয়া গেছে। তিব্বতের ইয়ুরলাং-সাংপো নেচার রিজার্ভে ক্যামেরা ট্র্যাপে ধরা পড়েছে ১০টি ভিন্ন ভিন্ন রঙের সোনালি বিড়াল, বলছে ২০২২ সালে প্রকাশিত একটি গবেষণাপত্র। সেখানে ক্যামেরা ট্র্যাপিং গবেষণাটি চলেছিল ৯ বছর ধরে।</p></div></div></div></body></html>"
        },
        {
            "title": "যশোরে ঘুষের টাকাসহ জেলা প্রাথমিক শিক্ষা কর্মকর্তা গ্রেপ্তার, ছাড়াতে দুদক কার্যালয় ঘেরাও | প্রথম আলো",
            "time": "2026-01-08T05:31:11",
            "imgUrl": "https://media.prothomalo.com/prothomalo-bangla%2F2026-01-08%2Fop75arnz%2FJessoreDH055220260108IMG20260107213212374HDR.jpg?rect=0%2C77%2C4096%2C2150&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সদর উপজেলার ভারপ্রাপ্ত শিক্ষা কর্মকর্তা মাইদুল ইসলাম বলেন, ‘আমাদের শিক্ষা কর্মকর্তাকে অন্যায়ভাবে আটক করা হয়েছে। আমরা আইনের প্রতি শ্রদ্ধাশীল। আদালতের মাধ্যমে তাঁকে জামিনে বের করার চেষ্টা করব। জামিন না হলে পরবর্তী সময়ে কর্মসূচি ঘোষণা করা হবে।’</p><p>এ বিষয়ে যশোর কোতোয়ালি মডেল থানার ওসি (তদন্ত) কাজী বাবুল হোসেন বলেন, ‘অভিযানের পর দুদক কার্যালয়ে আমাদের একটি টিম যায়। মামলা শেষে শিক্ষা কর্মকর্তাকে আমাদের কাছে হস্তান্তর করা হয়। থানায় আনার সময় শিক্ষকেরা অবরুদ্ধ করলে আমরা তাঁদের বুঝিয়ে সরিয়ে দিই। পরে শিক্ষা কর্মকর্তাকে ডিবি কার্যালয়ে পাঠানো হয়েছে। আজ বৃহস্পতিবার তাঁকে আদালতে তোলার কথা আছে।’</p></div></div></div></body></html>"
        },
        {
            "title": "চালকদের চোখের সুরক্ষায় উবার বাংলাদেশের উদ্যোগ | প্রথম আলো",
            "time": "2026-01-08T05:30:00",
            "imgUrl": "https://media.prothomalo.com/prothomalo-bangla%2F2026-01-07%2Fenem6c4g%2FUber-Vision-spring.jpg?rect=0%2C0%2C1999%2C1049&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>উবারের তথ্যমতে, বাণিজ্যিক যানবাহনের উল্লেখযোগ্যসংখ্যক চালক বিভিন্ন দৃষ্টিজনিত সমস্যায় ভুগছেন যা সরাসরি দৃষ্টিসীমা, প্রতিক্রিয়া সময় ও নিরাপদ গাড়ি চালনায় প্রভাব ফেলে। নতুন এ উদ্যোগ সড়ক নিরাপত্তায় একটি ইতিবাচক পরিবর্তন আনতে কাজ করবে। এ বিষয়ে উবার বাংলাদেশের কান্ট্রি হেড নাশিদ ফেরদৌস বলেন, ‘সড়কে নিরাপত্তা উবারের মূল লক্ষ্যগুলোর একটি। নিরাপদে গাড়ি চালানোর জন্য সঠিক দৃষ্টিশক্তি অত্যন্ত জরুরি হলেও বিষয়টি অনেক সময় উপেক্ষিত থাকে। ভিশন স্প্রিংয়ের সঙ্গে এই যৌথ প্রচেষ্টার মাধ্যমে আমরা আমাদের চালকদের সুস্থতা ও নিরাপত্তায় বিনিয়োগ করছি।’</p></div></div></div></body></html>"
        },
        {
            "title": "তেল মজুতে শীর্ষ ১০ দেশ কারা, যুক্তরাষ্ট্র কত নম্বরে | প্রথম আলো",
            "time": "2026-01-08T05:27:13",
            "imgUrl": "https://media.prothomalo.com/prothomalo-bangla%2F2026-01-08%2Fxaej66kn%2FWhatsApp-Image-2026-01-08-at-11.10.51.jpeg?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভেনেজুয়েলায় যুক্তরাষ্ট্রের সামরিক অভিযানের মূল কারণ যে জ্বালানি তেল, তা বুঝতে মনে হয় কারও বাকি নেই। মার্কিন প্রেসিডেন্ট ডোনাল্ড ট্রাম্প অভিযান–পরবর্তী যেসব কথা বলেছেন, তাতেও স্পষ্ট বোঝা যাচ্ছে, তিনি ভেনেজুয়েলায় জ্বালানি তেলের ভান্ডারের ওপর নিয়ন্ত্রণ প্রতিষ্ঠা করতে চান।</p><p> এখন পর্যন্ত প্রমাণিত তথ্য বলছে, লাতিন আমেরিকার দেশ ভেনেজুয়েলাতেই বিশ্বের সবচেয়ে বেশি জ্বালানি তেলের মজুত রয়েছে। যুক্তরাষ্ট্রের চেয়ে এটি প্রায় পাঁচ গুণ; যদিও ভেনেজুয়েলার অর্থনীতিতে তাদের এ প্রাকৃতিক সম্পদ এখন পর্যন্ত খুব কমই অবদান রাখতে পেরেছে। ভেনেজুয়েলার কাছে তেল থাকলেও তা উত্তোলনে কারিগরি দক্ষতা তেমন নেই। নানা আন্তর্জাতিক নিষেধাজ্ঞার কারণেও তেল বিক্রি করতে পারে না দেশটি।</p><p> সবচেয়ে বেশি তেল মজুত থাকা ১০ দেশের মধ্যে ৫টিই মধ্যপ্রাচ্যের। যুক্তরাষ্ট্রের সাপ্তাহিক ‘অয়েল অ্যান্ড গ্যাস জার্নাল’–এ প্রকাশিত তালিকার ভিত্তিতে কোন ১০ দেশে সবচেয়ে বেশি জ্বালানি তেলের মজুত আছে, তা একনজরে দেখে নেওয়া যাক:  </p></div></div></div></body></html>"
        },
        {
            "title": "সান্তোসের সঙ্গে নেইমারের নতুন চুক্তি বিশ্বকাপের আগে যে বার্তা দিচ্ছে | প্রথম আলো",
            "time": "2026-01-08T05:23:06",
            "imgUrl": "https://media.prothomalo.com/prothomalo-bangla%2F2025-01-28%2F6blpahc2%2FFocus-%F0%9F%AB%A1.jpg?rect=0%2C0%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ব্রাজিল কোচ কার্লো আনচেলত্তি স্পষ্টভাবে জানিয়ে দিয়েছেন ফিটনেস ফিরে না পেলে দলে জায়গা পাওয়ার কোনো সুযোগ নেই, নামটা যত বড়ই হোক না কেন। অর্থাৎ সান্তোসের হয়ে সামনে থাকা ম্যাচগুলো দিয়েই ২০২৬ বিশ্বকাপের ব্রাজিল দলে জায়গা পাওয়ার দাবিটা জোরালো করতে হবে নেইমারকে।</p><p>নেইমারের প্রতিভা, সামর্থ্য ও প্রভাব প্রশ্নাতীত। ফিট নেইমারকে দলে চাইবেন যেকোনো কোচ। কিন্তু ‘ফিট নেইমার’ ব্যাপারটাই যেন বিশাল এক ধাঁধা। ক্যারিয়ারের বেশির ভাগ সময়জুড়ে নেইমারকে যতটা পারফর্ম করার জন্য লড়তে হয়েছে, তার চেয়ে বেশি লড়াই করতে হয়েছে ফিট থাকার জন্য বা ফিটনেস ফিরে পাওয়া জন্য। যার সর্বশেষ ধাক্কা দুই বছরের বেশি সময় আগের সেই চোট, যা এখনো তাঁকে জাতীয় দলে ফিরতে দেয়নি। এমনকি বিশ্বকাপ স্কোয়াডে শেষ পর্যন্ত ফিরতে দেবে কি না, সেটাই এখন দেখার।</p><p>নেইমারের সামনে এই মুহূর্তে মূল চ্যালেঞ্জটা হচ্ছে, পুনর্বাসন প্রক্রিয়া শেষ করে যত দ্রুত সম্ভব মাঠে ফেরার এবং বিশ্বকাপের আগপর্যন্ত আর কোনো চোটে যেন না পড়েন সেটি নিশ্চিত করার। সেটি করতে পারলে সান্তোসের হয়ে বিশ্বকাপের আগে বেশি ম্যাচ খেলার সুযোগ থাকবে তাঁর সামনে।</p></div></div></div></body></html>"
        },
        {
            "title": "শিক্ষাপ্রতিষ্ঠানে ‘ওয়েল-বিয়িং ক্লাব’: সুস্থ প্রজন্ম গড়ার প্রয়াস | প্রথম আলো",
            "time": "2026-01-08T05:14:33",
            "imgUrl": "https://media.prothomalo.com/prothomalo-bangla%2F2026-01-08%2Fixkz2qq3%2F08012026-cm-5.jpg?rect=0%2C110%2C951%2C499&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রক্তক্ষয়ী সংগ্রামের মাধ্যমে অর্জিত স্বাধীনতা আমাদের সামনে একটি ঐতিহাসিক সুযোগ এনে দিয়েছিল—নিজেদের শিক্ষা, সংস্কৃতি ও নীতিব্যবস্থার মাধ্যমে একটি বলিষ্ঠ, নৈতিক ও মানবিক জাতি গড়ে তোলার সুযোগ। কিন্তু দুর্ভাগ্যজনকভাবে সেই সুযোগ আমরা কাজে লাগাতে পারিনি।</p><p>দেশি ও বিদেশি নানা চক্রান্ত, অপসংস্কৃতির অন্ধ অনুকরণ এবং ক্ষমতা ও সম্পদের লোভ আমাদের জাতীয় চারিত্রিক পুনর্গঠনের প্রক্রিয়াকে অঙ্কুরেই ব্যাহত করেছে। দেশপ্রেম, নৈতিকতা ও জনস্বার্থের জায়গায় জায়গা করে নিয়েছে চাটুকারিতা, সুবিধাবাদিতা এবং ব্যক্তিগত লাভের সংস্কৃতি।</p><p>এর ফল হিসেবে সমাজে মানুষ ক্রমে ‘মানুষ’ থেকে বিচ্যুত হয়ে পড়ছে। এর ধারাবাহিকতা জুলাই অভ্যুত্থানের পরেও অব্যাহত রয়েছে।</p><p>এই অবক্ষয়ের পেছনে একটি গভীর কাঠামোগত সংকট কাজ করছে—মানুষ গড়ার তিনটি মৌলিক প্রতিষ্ঠান, অর্থাৎ পরিবার, সমাজ ও শিক্ষাপ্রতিষ্ঠানের আদর্শিক চ্যুতি। জন্মগতভাবে একটি শিশু নিষ্কলুষ হলেও এই তিন স্তরে বিকৃত মূল্যবোধের সংস্পর্শে এসে তার মানবিক সত্তা ক্ষতিগ্রস্ত হচ্ছে।</p><p>একসময় পরিবার ছিল নৈতিকতার শ্রেষ্ঠ পাঠশালা। মা-বাবার কাছ থেকেই শিশু শিখত সততা, সহানুভূতি ও দায়িত্ববোধ। আজ সেই পরিবারগুলো পুঁজিবাদী ও ভোগবাদী প্রতিযোগিতার কেন্দ্রে পরিণত হয়েছে।</p><p>সন্তানকে শেখানো হচ্ছে কীভাবে অন্যের চেয়ে এগিয়ে যেতে হবে, কীভাবে বেশি নম্বর বা বেশি সম্পদ অর্জন করতে হবে। সহমর্মিতা, ন্যায়বোধ বা মানবিকতার চর্চা সেখানে ক্রমেই গৌণ হয়ে উঠছে।</p><p>সমাজের অবস্থাও ভিন্ন নয়। একসময় পাড়া-প্রতিবেশীর বিপদে এগিয়ে আসা বা সমষ্টিগত কল্যাণের চিন্তা ছিল আমাদের সামাজিক সংস্কৃতির অংশ। আজ সেখানে স্থান করে নিয়েছে হিংসা, রেষারেষি এবং অন্যের উন্নতিতে ঈর্ষান্বিত হওয়ার প্রবণতা। সামাজিক দায়বদ্ধতা ও সমবেত চেতনা দুর্বল হয়ে পড়ায় সমাজ আর মানুষ গড়ার সহায়ক পরিবেশ হিসেবে কাজ করতে পারছে না।</p></div></div></div></body></html>"
        }
    ]
}