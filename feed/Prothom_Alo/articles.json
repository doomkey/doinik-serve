{
    "source": "প্রথম আলো",
    "articles": [
        {
            "title": "অনেক কনিষ্ঠ অর্থনীতিবিদ ভালো কিছু দেখেন না: অর্থ উপদেষ্টা | প্রথম আলো",
            "time": "2025-08-04T09:26:21",
            "imgUrl": "https://media.prothomalo.com/prothomalo-bangla%2F2025-08-04%2Fuhqdz21o%2F5053b449-62a1-4c73-acc5-88a6ea268e7b.jfif?rect=0%2C43%2C1152%2C605&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ সোমবার (৪ আগস্ট) রাজধানীর আগারগাঁওয়ে জাতীয় রাজস্ব বোর্ডের (এনবিআর) প্রধান কার্যালয়ে আয়োজিত এক সেমিনারে এ কথা বলেন সালেহউদ্দিন আহমেদ।</p><p>সাংবাদিকদের উদ্দেশে সালেহউদ্দিন আহমেদ বলেন, ‘আপনারা কেবল গ্লাসের খালি অংশটা না দেখে যে অর্ধেকটা ভরা আছে, সেটাও দেখুন। আমরা নাকি ফ্যাসিস্টের পথে চলে যাচ্ছি। সমালোচনা গঠনমূলক হলে ভালো হয়; মনের মাধুরী মিশিয়ে লিখলে তা আবার ঠিক হয় না। হ্যাঁ, আমাদের ভুল আছে, আমরা সাধু (সেইন্ট) নই।’</p><p>চলতি অর্থবছরের বাজেটে আয়কর, ভ্যাট ও কাস্টমসংক্রান্ত যেসব পরিবর্তন আনা হয়েছে, সেগুলো গণমাধ্যমের সামনে তুলে ধরার উদ্দেশ্যে এ সেমিনার আয়োজন করে এনবিআর। এতে সভাপতিত্ব করেন এনবিআর চেয়ারম্যান আবদুর রহমান খান। অনুষ্ঠানে বক্তব্য দেন ইকোনমিক রিপোর্টার্স ফোরামের সভাপতি দৌলত আক্তার মালা।</p></div></div></div></body></html>"
        },
        {
            "title": "আবুল হায়াত থেকে কাজী হায়াৎ, বকেয়া সম্মানী প্রসঙ্গে কেউ আর কথা বলতে চান না | প্রথম আলো",
            "time": "2025-08-04T09:15:00",
            "imgUrl": "https://media.prothomalo.com/prothomalo-bangla%2F2025-08-02%2Fcluii3ui%2F6403583b_d278_4ad1_85b4_415f18489c67.jfif?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2Fftdzysgr%2FStarts-from-250-Entertainment.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শুধু অভিনয়শিল্পী নন, কলাকুশলীরাও অনেকেই পরিচালক–প্রযোজকদের কাছে পারিশ্রমিক পান। এর আগে সিমিত রায় ফেসবুক স্ট্যাটাসে লিখেছিলেন, তিনিও ঢালিউডের একাধিক প্রযোজকের কাছে সম্পাদনা করার পারিশ্রমিক পান। জরুরি প্রয়োজনেও তিনি বারবার সেই অর্থ চেয়ে পাননি। পরে বাধ্য হয়ে ফেসবুকে স্ট্যাটাস দিয়েছিলেন।</p><p>শুধু সিনেমাতেই নয়, নাটকের পারিশ্রমিকও অনেকের লাখ লাখ টাকা বকেয়া। সময়ের জনপ্রিয় এক অভিনেত্রী নাম প্রকাশ না করার শর্তে বলেন, ‘এগুলো নিয়ে কী আর বলব। দেড় বছর ধরে শুধু দুজন পরিচালকই ১ লাখ ৮০ হাজার টাকা দিচ্ছেন না। সর্বশেষ এ সপ্তাহে তাঁদের দেওয়ার কথা। এমন আরও অনেকের কাছে পাই। অনেকেই বলে দেবেন, কিন্তু কথা রাখেন না। টাকাপয়সা নিয়ে মিডিয়ার কাউকে বিশ্বাসই করা যায় না। একজনের গত ৩১ তারিখ দেওয়ার কথা ছিল, এখন যোগাযোগই করছে না।’</p><p>অভিনয়শিল্পী সংঘের সাধারণ সম্পাদক রাশেদ মামুন অপু বলেন, ‘আমি দায়িত্ব নেওয়ার পরে বেশ কয়েকজন পারিশ্রমিক নিয়ে অভিযোগ করেছিলেন। সেগুলো নিয়ে আমরা কথা বলেছি। মিটমাট করার চেষ্টা করেছি। কেউ কেউ বারবার কথার বরখেলাপ করেছেন। সেগুলো নিয়ে আমরা শক্ত অবস্থানে যাচ্ছি। আমরা মনে করি, শিল্পীদের সম্মান রক্ষার্থে সম্মানীটা কাজ শেষের পরে দিয়ে দেওয়া হোক। এটা না হওয়ায় অনেক শিল্পীই অসম্মানিত হচ্ছেন।’</p></div></div></div></body></html>"
        },
        {
            "title": "চার জেলায় বন্যার সতর্কতা | প্রথম আলো",
            "time": "2025-08-04T09:12:00",
            "imgUrl": "https://media.prothomalo.com/prothomalo-bangla%2F2024-08-24%2Ftsiig27w%2F%E0%A7%AA.jpg?rect=0%2C182%2C1896%2C995&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বন্যা পূর্বাভাস ও সতর্কীকরণ কেন্দ্রের নির্বাহী প্রকৌশলী সরদার উদয় রায়হান আজ প্রথম আলোকে বলেন, তিস্তা নদীর পানি আগামী দুই দিনে বিপৎসীমা অতিক্রম করতে পারে। ধরলা ও দুধকুমার নদের পানি সতর্কসীমা ছুঁতে পারে। এর ফলে লালমনিরহাট, নীলফামারী, রংপুর ও কুড়িগ্রামের নিম্নাঞ্চলে জলাবদ্ধতা ও বন্যার ঝুঁকি তৈরি হয়েছে। গাইবান্ধার কিছু এলাকাও সাময়িকভাবে প্লাবিত হতে পারে।</p><p>অন্যদিকে সিলেট ও ময়মনসিংহ বিভাগের সারিগোয়াইন, সোমেশ্বরী, জিঞ্জিরাম, কংস, লুবাছড়া ও ঝালুখালি নদীর পানি বাড়ছে। এই পরিস্থিতিতে সিলেট, সুনামগঞ্জ, শেরপুর, নেত্রকোনা ও ময়মনসিংহ জেলার নদী তীরবর্তী নিম্নাঞ্চলে পানি ঢুকে পড়তে পারে।</p><p>সিলেটের মনু, ধলাই ও খোয়াই নদের পানি আগামী দুই দিনে বাড়বে, যদিও এখনো বিপৎসীমার নিচে রয়েছে। সুরমা ও কুশিয়ারা নদীতেও পানি বাড়ার পূর্বাভাস রয়েছে।</p></div></div></div></body></html>"
        },
        {
            "title": "কেনিয়ায় কারা এই ‘ম্যাডাম’, কীভাবে শিশুদের বিপদগামী করেন তাঁরা | প্রথম আলো",
            "time": "2025-08-04T09:06:45",
            "imgUrl": "https://media.prothomalo.com/prothomalo-bangla%2F2025-08-04%2Fj9cmq1wj%2FKenya-1.webp?rect=0%2C15%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিবিসির সাংবাদিককে চেপ্টু বলেন, তিনি কমবয়সী মেয়েদের বিক্রি করে জীবিকা উপার্জন করেন এবং আরামদায়ক জীবন যাপন করতে পারেন। বেআইনি হওয়ায় এ ধরনের ব্যবসা খুব গোপনে করতে হয়।</p><p>চেপ্টু আরও বলেন, ‘যদি কেউ ছোট মেয়ের চাহিদা জানান, আমি তাঁদের কাছে অর্থ চাই। আমাদের নিয়মিত কিছু খদ্দেরও আছেন, যাঁরা বারবার তাদের জন্য ফিরে আসেন।’</p><p>চেপ্টু গোপন অনুসন্ধানী সাংবাদিককে একটি ক্লাবে নিয়ে যান। সেখানে তাঁর অধীন কাজ করা চারজন মেয়ে ছিল। তাদের মধ্যে সবচেয়ে ছোটটির বয়স ১৩ বছর। বাকিরা বলেছে, তাদের বয়স ১৫।</p><p>কমবয়সী মেয়েদের থেকে কত আয় হয়, সে বিষয়ে খোলাখুলি কথা বলেন চেপ্টু। তিনি বলেন, মেয়েরা প্রতি ৩ হাজার কেনিয়ান শিলিং (প্রায় ২৩ ডলার বা ১৭ পাউন্ড) আয় করলে, তাতে তার নিজের ভাগের পরিমাণ হয় ২ হাজার ৫০০ শিলিং (প্রায় ১৯ ডলার বা ১৪ পাউন্ড)।</p><p>আরেক সাক্ষাতে মাই মাহিউ শহরের একটি বাড়িতে চেপ্টু অনুসন্ধানকারী সাংবাদিককে দুই অপ্রাপ্তবয়স্ক মেয়ের সঙ্গে একা রেখে চলে যান। ওই মেয়েদের একজন বলে, সে গড়ে প্রতিদিন পাঁচজন পুরুষের সঙ্গে যৌন সম্পর্ক করতে বাধ্য হয়।</p><p>কেনিয়ার যৌনবৃত্তি এক জটিল ও অন্ধকার জগৎ। সেখানে প্রাপ্তবয়স্ক নারী-পুরুষ উভয়ই শিশুদের যৌনবৃত্তিতে নিয়ে আসার সঙ্গে জড়িত।</p></div></div></div></body></html>"
        },
        {
            "title": "মোহাম্মদ সিরাজ: বুমরাহীন ভারতের শেষ আশার নাম | প্রথম আলো",
            "time": "2025-08-04T09:04:20",
            "imgUrl": "https://media.prothomalo.com/prothomalo-bangla%2F2025-08-04%2F2n0h10of%2F50934024012436753871355981239633626608465644n.jpg?rect=0%2C0%2C1060%2C557&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F599lv4ex%2FCashout-free-Sports-Lifestyle.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মরনে মরকেল মোহাম্মদ সিরাজকে বলেছেন ‘জাত নেতা’। দক্ষিণ আফ্রিকার সাবেক পেসার মরকেল বর্তমানে ভারতের পেস বোলিং কোচ। তাঁর দলের কোনো বোলার ভালো করলে তিনি বন্দনা করবেন, সেটাই স্বাভাবিক।</p><p>কিন্তু প্রতিপক্ষ দলের সবচেয়ে বড় তারকা যখন সিরাজকে প্রশংসায় ভাসান, হয়তো তখনই তাঁর পারফরম্যান্সের পরিপূর্ণ মূল্যায়ন হয়। ইংল্যান্ডের জো রুট ভারতীয় পেসারকে বলেছেন ‘সত্যিকারের যোদ্ধা’। বলারই তো কথা। কেউ যখনই ভেবে বসেন, যশপ্রীত বুমরাহীন ভারতের বোলিং আক্রমণ নখদন্তহীন বাঘের মতো, তখনই তাঁকে ভুল প্রমাণ করেন সিরাজ।</p></div></div></div></body></html>"
        },
        {
            "title": "চট্টগ্রামের এই সড়কে ঝুঁকি নিয়ে চলাচল | প্রথম আলো",
            "time": "2025-08-04T08:41:50",
            "imgUrl": "https://media.prothomalo.com/prothomalo-bangla%2F2025-08-04%2Fm32ih0hg%2FChittagongroadbassowrav8.JPG?rect=0%2C142%2C2000%2C1050&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F18c58c05-9e66-46f3-8946-4437460f8f90%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-title-info BG103\"><p><h1 data-title-0=\" চট্টগ্রামের এই সড়কে ঝুঁকি নিয়ে চলাচল\" class=\"IiRps \"> চট্টগ্রামের এই সড়কে ঝুঁকি নিয়ে চলাচল</h1></p><div class=\"Ibzfy\"><p>সড়কে ও আশপাশে এলোমেলো করে রাখা হয়েছে সারি সারি গাড়ি। কোথাও দুই বা এর বেশি গাড়ির ফাঁক গলে চলতে হচ্ছে পথচারীদের। কোথাওবা দুটি গাড়ির মাঝে সরু জায়গা দিয়ে চালিয়ে নিতে হচ্ছে মোটরসাইকেল। একটু অসতর্ক হলে ঘটতে পারে দুর্ঘটনা। চট্টগ্রাম নগরের শাহ আমানত সেতুর মোড় এলাকায় থেকে সম্প্রতি ছবিগুলো তোলা:</p></div></div></div></body></html>"
        },
        {
            "title": "সাবমেরিন শক্তিতে কারা এগিয়ে, ইরানের কাছে কতটি আছে | প্রথম আলো",
            "time": "2025-08-04T08:39:51",
            "imgUrl": "https://media.prothomalo.com/prothomalo-bangla%2F2025-08-04%2Fn426vmgv%2FTop-10-Submarine.jpg?rect=0%2C65%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আধুনিক বিশ্বে সামরিক শ্রেষ্ঠত্ব শুধু আকাশ বা স্থলেই নয়, বরং সমুদ্রেও নির্ধারিত হচ্ছে। এ জন্য সামরিক ক্ষমতাধর দেশগুলো নৌবাহিনীর আধুনিকায়নে বিশেষভাবে মনোযোগী হয়েছে। আধুনিক ও উন্নত নৌবাহিনীর অন্যতম বৈশিষ্ট সাবমেরিন বা ডুবোজাহাজ। সামরিক সক্ষমতার নিরিখে প্রতিবছর বিশ্বের দেশগুলোর র‍্যাঙ্কিং প্রকাশকারী ওয়েবসাইট গ্লোবাল ফায়ারপাওয়ার বলছে, ২০২৫ সালে বিশ্বের ৪২টি দেশের কাছে সাবমেরিন রয়েছে। এর মধ্যে সবচেয়ে বেশি রয়েছে যুক্তরাষ্ট্র, রাশিয়া ও চীনের। আসুন, ওয়েবসাইটটির তথ্য অনুযায়ী, কোন ১০টি দেশের কাছে সবচেয়ে বেশি সাবমেরিন রয়েছে, একনজরে তা দেখে নিই—</p></div></div></div></body></html>"
        },
        {
            "title": "চট্টগ্রাম ক্লাব থেকে সাবেক সেনাপ্রধানের লাশ উদ্ধার | প্রথম আলো",
            "time": "2025-08-04T08:36:25",
            "imgUrl": "https://media.prothomalo.com/prothomalo-bangla%2F2025-08-04%2Fvrq81qfz%2FWhatsApp-Image-2025-08-04-at-14.22.png?rect=0%2C0%2C1824%2C958&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সাবেক সেনাপ্রধান এম হারুন-অর-রশীদ মারা গেছেন (ইন্না লিল্লাহি ওয়া ইন্না ইলাহি রাজিউন)। আজ সোমবার দুপুরে চট্টগ্রাম ক্লাবের আবাসিক কক্ষ থেকে তাঁর মরদেহ উদ্ধার করা হয়েছে। রাতে তিনি কক্ষটিতে ছিলেন। সকালে কোনো সাড়াশব্দ না পাওয়ায় কক্ষটি খুলে অচেতন অবস্থায় তাঁকে পাওয়া যায়।</p><p>চট্টগ্রাম ক্লাবের প্রধান নির্বাহী কর্মকর্তা আশরাফ উদ্দিন প্রথম আলোকে বিষয়টি নিশ্চিত করেছেন। তিনি বলেন, সাবেক সেনাপ্রধান এম হারুন-অর-রশীদ ক্লাবের গেস্টহাউসের একটি কক্ষে একা ছিলেন। আজ অনেক বেলা পর্যন্ত তিনি কক্ষ থেকে বের না হওয়ায় ক্লাবের লোকজন বিচলিত হন। দুপুর ১২টার পর পুলিশ ও আইনশৃঙ্খলা রক্ষাকারী বাহিনীর সদস্যদের উপস্থিতিতে কক্ষের তালা খুলে অচেতন অবস্থায় তাঁকে উদ্ধার করা হয়। তিনি আরও বলেন, চিকিৎসকদের ধারণা কক্ষের মধ্যে রাতে হৃদ্‌রোগে আক্রান্ত হয়ে তাঁর মৃত্যু হয়েছে।</p></div></div></div></body></html>"
        },
        {
            "title": "রাহুলকে ভর্ৎসনা সুপ্রিম কোর্টের, প্রকৃত ভারতীয় হলে চীনের জমি দখলের প্রসঙ্গ তুলতেন না | প্রথম আলো",
            "time": "2025-08-04T08:31:15",
            "imgUrl": "https://media.prothomalo.com/prothomalo-bangla%2F2024-06%2Ffbd1744f-1324-4a5d-ae19-d38ef1d2bb7c%2FRahul_Gandhi.jpg?rect=0%2C294%2C3400%2C1785&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গলওয়ান সংঘর্ষের পর পূর্ব লাদাখে চীন ভারতীয় জমি দখল করে নিয়েছে বলে অনেক কথা উঠেছিল। দুই দেশের মধ্যে যে আলোচনা এখনো চলছে, তা সংঘর্ষ–পূর্ববর্তী স্থিতাবস্থা ফিরিয়ে আনার জন্যই। কিছু কিছু ক্ষেত্রে সমঝোতা হলেও অনেক ক্ষেত্রে স্থিতাবস্থা এখনো ফেরেনি। সংঘর্ষের আগে ভারতীয় জওয়ানেরা যে যে এলাকায় টহল দিতেন, এখন তা পারেন না। যদিও ভারতের প্রধানমন্ত্রী বলেছিলেন, ভারতের জমি চীন দখল করে রাখেনি।</p><p>রাহুলসহ বিরোধীরা তা মানতে রাজি নন। ভারত জোড়ো যাত্রার সময় রাহুল বলেছিলেন, চীন যে ভারতের জমিতে বসে রয়েছে, তা স্পষ্ট। এটা সহ্য করা উচিত নয়। কয়েকজন সাবেক সেনানীর সঙ্গে কথা বলে তিনি জানিয়েছিলেন, এ সংঘর্ষের সময় ভারতের ২ হাজার বর্গকিলোমিটার জমি চীন দখল করে রেখেছে। লাদাখের এক প্রতিনিধিদলও সেই অভিযোগ করেছিলেন।</p><p>সরকার ওই অভিযোগ মানেনি। রাহুলের বিরুদ্ধে ভুল তথ্য দেওয়ার অভিযোগও সরকার করেছে। যদিও সংসদীয় প্রতিনিধিদলকে সরকার গলওয়ানে যাওয়ার অনুমতি আজও দেয়নি।</p></div></div></div></body></html>"
        },
        {
            "title": "সঠিক সময়ে চিকিৎসা নিলে হেড-নেক ক্যানসার নিরাময় সম্ভব | প্রথম আলো",
            "time": "2025-08-04T08:28:45",
            "imgUrl": "https://media.prothomalo.com/prothomalo-bangla%2F2025-08-04%2F5y2rb4h7%2FSKFRound-TableImage.png?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অনুষ্ঠানের শুরুতে বাংলাদেশ হেড-নেক সার্জন সোসাইটির প্রাক্তন সভাপতি ও বাংলাদেশ মেডিকেল বিশ্ববিদ্যালয়ের হেড-নেক সার্জারি বিভাগের প্রাক্তন বিভাগীয় প্রধান অধ্যাপক বেলায়েত হোসেন সিদ্দিকীর কাছে হেড-নেক ক্যানসার সম্পর্কে জানতে চান।</p><p>অধ্যাপক বেলায়েত হোসেন সিদ্দিকী বলেন, ‘হেড-নেক ক্যানসার বলতে মূলত অনেকগুলো ক্যানসারকে একটি গ্রুপের মধ্যে ধরা হয়। যেমন মুখগহ্বরের ক্যানসার, শ্বাসনালির ক্যানসার, নাক বা সাইনাসের ক্যানসার, স্কিনের ক্যানসার, কানের ক্যানসার ইত্যাদি। এই ক্যানসারগুলো একসঙ্গে রাখার কারণ হলো, এগুলোর উপসর্গগুলো প্রায় একই ধরনের। এমনকি এই ক্যানসারগুলো শনাক্ত করার প্রক্রিয়াও মোটামুটি একই রকম। তবে এদের চিকিৎসাপদ্ধতি ভিন্ন।’</p><p>হেড-নেক ক্যানসারের উপসর্গগুলো সম্পর্কে জানতে চাওয়া হলে অধ্যাপক হাসান জাফর বলেন, ‘অনেক সময় অকারণে নাক দিয়ে রক্ত বের হয়, নাকে কোনো প্রকার গন্ধ পান না। আবার গলার ক্ষেত্রে, বারবার গলাব্যথা, গলায় কোনো কিছু আটকে থাকার মতো অনুভূতি, ধীরে ধীরে কণ্ঠস্বরে পরিবর্তন ইত্যাদি। এ ছাড়া মুখ বা মুখগহ্বরে ঘা কিংবা মুখে দুর্গন্ধ দেখা দিতে পারে। সেই সঙ্গে কানের সমস্যা হলে কান দিয়ে রক্ত বের হতে পারে।’</p></div></div></div></body></html>"
        },
        {
            "title": "যুগান্তকারী নেতৃত্বের প্রস্তুতিপর্বের খতিয়ান | প্রথম আলো",
            "time": "2025-08-04T08:26:14",
            "imgUrl": "https://media.prothomalo.com/prothomalo-bangla%2F2025-08-04%2F1qhs45dx%2Fcfe269654875178.png?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মানুষের প্রতি তাঁর গভীর দায়বদ্ধতার নিদর্শন পাওয়া যায় ১৯৫০–এর দুর্ভিক্ষ–পরবর্তী উদ্যোগে। খাদ্যের অভাবে মানুষের মৃত্যু তাঁকে গভীরভাবে নাড়া দেয়। সেই অভিজ্ঞতা থেকেই তিনি ‘ধর্মগোলা’ প্রকল্পের সূচনা করেন, যেখানে ফসলের মৌসুমে শস্য সংরক্ষণ করে দুর্যোগকালে ক্ষুধার্তদের সহায়তা করা হতো। </p><p>তাজউদ্দীন আহমদ মহাত্মা গান্ধীর প্রতি গভীর শ্রদ্ধাবোধ পোষণ করতেন। তাঁর মৃত্যু তাজউদ্দীনকে গভীরভাবে নাড়িয়ে দিয়েছিল। সেদিন ছিল শুক্রবার। রাত আটটার দিকে বন্ধু জলিল তাঁকে খবরটি জানান। প্রথমে তিনি বিশ্বাসই করতে পারেননি—সংবাদটি অসত্য বলে মনে হচ্ছিল। গান্ধীর মতো অহিংসার প্রতীক একজন মহামানবের এভাবে বিদায় তাঁকে গভীর শোকে বিমূঢ় ও হতবাক করে তোলে। ধাক্কাটা এতটাই তীব্র ছিল যে কিছু সময়ের জন্য তিনি স্নায়বিক দৌর্বল্যে ভুগেছিলেন। এ ঘটনার মাধ্যমে তাঁর সংবেদনশীলতা ও আদর্শিক মানসিকতা স্পষ্টভাবে প্রকাশ পায়। এ ছাড়া ওই দিনই, অর্থাৎ ৩০ জানুয়ারি ১৯৪৮ তারিখে তিনি লিখেছেন, ‘আমার কাছে মৃত্যু একটা সাধারণ ব্যাপার, স্বাভাবিক ব্যাপার। আমি কারও মৃত্যুতে শোকাচ্ছন্ন হইনি।’ এমনকি সেটা তাঁর বাবা, কিংবা বড় ভাইয়ের মৃত্যুতেও নয়। বাবার মৃত্যুর পর ‘আমার মনে আছে, কলকাতা থেকে ঢাকা হয়ে গ্রামের বাড়ি, এই দীর্ঘ পথ পাড়ি দিতে হবে, তাই বাবার মৃত্যুর খবর শোনার মাত্র ১৫ মিনিট পরেই আমি ৪টা পরোটা এবং এক বাটি মাংস খেয়েছিলাম। আমার তো এ কথাও মনে আছে, তার পরের রাতে যে বিছনায় তিনি শেষনিশ্বাস ত্যাগ করেছিলেন, সেই বিছানাতে আমি ভালো ঘুমিয়ে ছিলাম।’ অথচ গান্ধীজির মৃত্যুতে তিনি লিখলেন, ‘গান্ধীজির মৃত্যুতে আমি তেমনটি হতে পারছিনে কেন?...জাগ্রত অবস্থাতে গান্ধীজি আমাকে আপ্লুত করে রাখলেন। স্নায়ু বিবশ হলো। আমি তন্দ্রাচ্ছন্ন হলাম। কিন্তু সে তন্দ্রার মধ্যেও তো গান্ধীজি আমাকে আপ্লুত করে রাখলেন।’</p><p>বইটি শুধু ইতিহাস নয়, এক আত্মনিবেদিত, প্রজ্ঞাবান, মানবিক রাজনৈতিক সত্তার নির্মাণপ্রক্রিয়ার প্রতিচ্ছবি। ছাত্রজীবন, দায়বদ্ধতা, শিক্ষাপ্রীতি, আদর্শবাদ—সব মিলিয়ে এই ডায়েরি এক মহান রাষ্ট্রনায়কের অন্তর্জগতের অসাধারণ দলিল হয়ে উঠেছে।</p></div></div></div></body></html>"
        },
        {
            "title": "উড়োজাহাজে থাপ্পড়ের শিকার যাত্রীর খোঁজ মিলেছে, ঘটনার সময় ভয়ে কাঁপছিলেন তিনি | প্রথম আলো",
            "time": "2025-08-04T08:24:04",
            "imgUrl": "https://media.prothomalo.com/prothomalo-bangla%2F2025-08-02%2Fwxqi9sy7%2FUntitled-3.png?rect=0%2C13%2C975%2C512&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>হুসেইন আহমদ বলেন, ‘আমি দিবাগত রাত ২টায় উড়োজাহাজে উঠেছিলাম। তখন খুব ভয় পাচ্ছিলাম, শরীর কাঁপছিল। তাই এক যাত্রীর পাশে গিয়ে বসি। তাঁর নাম জিজ্ঞেস করলে তিনি বলেন, হাফিজুল রহমান। আমি বুঝতে পারি তিনি মুসলিম। তাই আমি তাঁকে সালাম দিই। তখনো আমি নার্ভাস ছিলাম। সেটা দেখেই তিনি নিয়ন্ত্রণ হারিয়ে আমাকে তিন-চারবার চড় মারেন।’</p><p>হুসেইন আরও বলেন, তিনি ওই যাত্রীর সঙ্গে কোনো অসদাচরণ করেননি।</p><p>আসামের এই বাসিন্দা আরও বলেন, ‘ঘটনা দেখে কেবিন ক্রুরা হস্তক্ষেপ করেন এবং জিজ্ঞেস করেন, কেন তিনি আমাকে চড় মারলেন। তাঁরা আমাকে পানি দেন এবং শান্ত করার চেষ্টা করেন।’</p><p>কলকাতা বিমানবন্দরে অবতরণের পর হুসেইন মজুমদার ও অভিযুক্ত হাফিজুলকে জিজ্ঞাসাবাদের জন্য থানায় নিয়ে যাওয়া হয়।</p></div></div></div></body></html>"
        },
        {
            "title": "তেলাপোকাভরা ঘরে থাকা সেই মেয়েটি এখন কোরিয়ার সবচেয়ে ধনী গায়িকা | প্রথম আলো",
            "time": "2025-08-04T08:15:00",
            "imgUrl": "https://media.prothomalo.com/prothomalo-bangla%2F2025-08-03%2Fepjuqoct%2Ff67f6992-63bd-462b-9ba8-b79bb135ec05.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রথমে বিদ্রূপ, এরপর প্রত্যাখ্যান, তারপর প্রতারণা—সবই সইতে হয়েছে তাঁকে। কিন্তু মাটি আঁকড়ে পড়ে থেকে লড়াই করেই গড়ে তুলেছেন নিজের সাম্রাজ্য। কোরিয়ার এই গায়িকার গল্পটা রূপকথার চেয়ে কম কিছু নয়।<br> কে-পপ দুনিয়ায় চমকে দেওয়ার মতো সাফল্যের গল্পের অভাব নেই। কিন্তু আইইউর কাহিনি একটু আলাদা। যখন অনেকেই আন্তর্জাতিক খ্যাতির পেছনে ছুটেছেন, তখন তিনি থেকে গেছেন নিজের দেশে, নিজস্ব সংস্কৃতিতে। আর কোরিয়া তাঁকে ভালোবেসেছে হৃদয় দিয়ে। এখন ২০২৫ সালেও দক্ষিণ কোরিয়ার সবচেয়ে ধনী গায়িকা হিসেবে নিজের অবস্থান ধরে রেখেছেন তিনি—সবার প্রিয় ‘নেশনস লিটল সিস্টার’ হিসেবে পরিচিত লি জি ইউন। যাঁকে সবাই চেনে আইইউ নামে।<br> মাত্র ১৫ বছর বয়সে অভিষেক, কিন্তু তার পেছনে রয়েছে অনাহার, প্রত্যাখ্যান, প্রতারণা আর অসমাপ্ত বন্ধুত্বের দীর্ঘ গল্প। তবু কখনো নিজের লড়াই থামাননি।</p></div></div></div></body></html>"
        },
        {
            "title": "৫ আগস্ট নিয়ে সরকার সতর্ক, নিরাপত্তাশঙ্কা নেই: স্বরাষ্ট্র উপদেষ্টা | প্রথম আলো",
            "time": "2025-08-04T08:10:49",
            "imgUrl": "https://media.prothomalo.com/prothomalo-bangla%2F2025-08-04%2Fyzsyaqil%2FJahangir.jpeg?rect=0%2C226%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জাহাঙ্গীর আলম চৌধুরী বলেন, রাজধানীর মোহাম্মদপুর এলাকায় কিশোর অপরাধপ্রবণতা বেশি। এ বিষয়ে পরিবারের পাশাপাশি জনগণের সামাজিক সচেতনতা বৃদ্ধি করতে হবে।</p><p>মব সহিংসতা নিয়ে সাংবাদিকের প্রশ্নের জবাবে স্বরাষ্ট্র উপদেষ্টা বলেন, মব সহিংসতা আগের থেকে কমেছে। আস্তে আস্তে আরও কমে যাবে। মবের ক্ষেত্রে কোনো ধরনের ছাড় দেওয়া হচ্ছে না।</p><p>ব্রিফিংকালে স্বরাষ্ট্র মন্ত্রণালয়ের সিনিয়র সচিব নাসিমুল গনি, বাংলাদেশ আনসার ও গ্রাম প্রতিরক্ষা বাহিনীর মহাপরিচালক মেজর জেনারেল আবদুল মোতালেব সাজ্জাদ মাহমুদ প্রমুখ উপস্থিত ছিলেন।</p></div></div></div></body></html>"
        },
        {
            "title": "আইফোন ব্যবহারকারীদের জন্য দুঃসংবাদ | প্রথম আলো",
            "time": "2025-08-04T08:09:11",
            "imgUrl": "https://media.prothomalo.com/prothomalo-bangla%2F2025-01-15%2Fe7ccthf3%2FiPhone.jpg?rect=0%2C21%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নতুন এ সিদ্ধান্তের আওতায় আইফোন ব্যবহারকারীদের একটি পপআপ বার্তা প্রদর্শন করছে ট্রুকলার। বার্তায় বলা হয়েছে, আইফোনে ট্রুকলারের কলরেকর্ডিং সুবিধা বন্ধ করে দেওয়া হচ্ছে। যাদের অ্যাপে রেকর্ড সংরক্ষিত আছে, তাঁদের ৩০ সেপ্টেম্বরের মধ্যে সেগুলো ডাউনলোড করে রাখতে হবে। নির্ধারিত সময়ের পর সব রেকর্ড মুছে যাবে। রেকর্ডিং সংরক্ষণ করতে হলে প্রথমে আইফোনে ট্রুকলার অ্যাপ চালু করে ‘রেকর্ড’ ট্যাবে যেতে হবে। এরপর ডান পাশে থাকা ‘সেটিংস’ আইকনে চাপ দিতে হবে। সেখানে ‘স্টোরেজ প্রিফারেন্স’ অপশন নির্বাচন করে সেটি ‘আইক্লাউড স্টোরেজ’ হিসেবে নির্ধারণ করতে হবে। নির্দিষ্ট কোনো রেকর্ড আলাদাভাবে সংরক্ষণ করতে চাইলে ‘রেকর্ড’ ট্যাবে গিয়ে সংশ্লিষ্ট রেকর্ডিংয়ের ওপর বাঁ দিকে সোয়াইপ করতে হবে। এরপর ‘শেয়ার’ বা ‘এক্সপোর্ট’ অপশনে চাপ দিয়ে রেকর্ডিংটি কাঙ্ক্ষিত জায়গায় সংরক্ষণ করা যাবে।</p><p>সূত্র: ইন্ডিয়ান এক্সপ্রেস</p></div></div></div></body></html>"
        },
        {
            "title": "খুনের মামলায় পাঁচ প্রতিবেশীর মৃত্যুদণ্ড | প্রথম আলো",
            "time": "2025-08-04T08:08:06",
            "imgUrl": "https://media.prothomalo.com/prothomalo-bangla%2F2025-07-14%2Fg43e5yg2%2F1dfda6e1-41e5-4f3f-86d4-1b2a92dfccd7.jfif?rect=0%2C23%2C321%2C169&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>চট্টগ্রামে এক ব্যক্তিকে খুনের মামলায় তাঁর পাঁচ প্রতিবেশীর মৃত্যুদণ্ডের আদেশ দিয়েছেন আদালত। আজ সোমবার বেলা একটার দিকে চতুর্থ অতিরিক্ত চট্টগ্রাম জেলা ও দায়রা জজ রোজিনা খান এ রায় দেন।</p><p>মৃত্যুদণ্ড পাওয়া ব্যক্তিরা হলেন নুরুল আফসার, মোহাম্মদ রফিক, মো. সোলাইমান, আহাম্মদ ও ইলিয়াস। তাঁর চট্টগ্রামের আনোয়ারা উপজেলার চাতরি ইউনিয়নের বাসিন্দা। তাঁদের মধ্যে চারজন রায় ঘোষণার সময় আদালতে হাজির ছিলেন।</p></div></div></div></body></html>"
        },
        {
            "title": "লক্ষ্মীপুরে বিচারের আশায় জুলাই শহীদদের পরিবার | প্রথম আলো",
            "time": "2025-08-04T08:04:29",
            "imgUrl": "https://media.prothomalo.com/prothomalo-bangla%2F2025-08-04%2F8detxhf0%2FWhatsApp-Image-2025-08-04-at-13.54.21.jpeg?rect=0%2C0%2C768%2C403&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সম্প্রতি বাড়িতে গিয়ে কথা হয় নাছিমা আক্তারের সঙ্গে। তিনি জানান, একাকী ঘরে ছেলের জামাকাপড়, বই খাতা নিয়ে বেশির ভাগ সময় কাটে তাঁর। ছেলের ব্যবহৃত জিনিসগুলো যত্নের সঙ্গে ঘরে সাজিয়ে রেখেছেন। ছেলে নেই, তা ভাবতে পারেন না তিনি। কাঁদতে কাঁদতে নাছিমা বলেন, ‘রাত হলে বুক ফেটে কান্না আসে। চোখে ঘুম আসে না। প্রতিদিন ঘুমের ওষুধ খেয়ে শুতে হয়। ছেলের ছবিটা বুকে নিয়ে রাত কাটে’।</p><p>নাছিমা আরও বলেন, ‘ওর রুমটা আমি ঠিক আগের মতোই রাখি। ওর বইগুলো, ওর জামাটা, এমনকি ওর শেষ পরা স্যান্ডেলটাও। জানি, আমার ছেলেটা আর আসবে না, তবু মন মানে না, বুকের ভেতরটা কেমন ফাঁকা হয়ে গেছে।’</p><p>গত বছরের ৪ আগস্ট লক্ষ্মীপুরে গুলিতে নিহত অন্য তিন শিক্ষার্থী হলেন মো. ওসমান পাটোয়ারী, কাইছার হোসেন ও সাব্বির হোসেন। হত্যাকারীদের বিচার হবে সেই আশায় রয়েছেন তাঁদের স্বজনেরা।</p><p>নিহত মো. ওসমান পাটোয়ারীর ভাই ওমর ফারুক প্রথম আলোকে বলেন, ‘আমার ছোট ভাইকে হারিয়ে আম্মু এখনো ঠিকমতো কথা বলতে পারেন না। আমাদের প্রত্যাশা হত্যাকারীদের বিচার হবে। কিন্তু এখন পর্যন্ত বিচারের দৃশ্যমান কোনো অগ্রগতি হয়নি’।</p><p>নিহত সাব্বির হোসেনের বাবা আমির হোসেন বলেন, সন্তানকে এক মুহূর্তের জন্য তিনি ভুলতে পারেননি। সন্তানের হত্যাকারীরাই কেবল নয়, এর নির্দেশদাতাসহ জড়িত সবার বিচার দাবি করেন তিনি।</p></div></div></div></body></html>"
        },
        {
            "title": "গবেষক হতে চান? জেনে রাখুন এই ৫ প্রশ্নের উত্তর | প্রথম আলো",
            "time": "2025-08-04T08:03:04",
            "imgUrl": "https://media.prothomalo.com/prothomalo-bangla%2F2025-08-03%2F7bso4ggh%2F20250404110519.jpg?rect=0%2C0%2C3650%2C1916&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অনেক বিশ্ববিদ্যালয়েই তৃতীয় বা চতুর্থ বর্ষে ওঠার পর গবেষণাপত্র লেখা শেখানো হয়। গবেষণাসংক্রান্ত আলাদা ক্লাস, সেমিনার বা কোর্স পাঠ্যক্রমে থাকে। তত দিনে শিক্ষার্থীরা তাঁদের ভালো লাগা বা আগ্রহের বিষয় সম্পর্কে একটা ধারণা পেয়ে যান। এর চেয়ে ছোট বয়সের শিক্ষার্থীদের জন্য গবেষণার দিক ঠিক করা একটু কঠিন। অনেকেই যে বিষয়ে শুরু করেন, সেখান থেকে সম্পূর্ণ ভিন্ন বিষয় নিয়ে পরে গবেষণা করেন। এমনও হয়, কেউ হয়তো স্নাতক করেছেন ‘স্ট্রাকচারাল ইঞ্জিনিয়ারিংয়ে’, যেখানে তাঁর কাজ ছিল মূলত দালানকোঠা কীভাবে বানায় সে–সংক্রান্ত প্রকৌশলের ওপর, কিন্তু পরে তিনি পিএইচডি করেছেন ক্যানসার নিয়ে। অর্থাৎ পুরকৌশল থেকে একেবারে মেডিকেল সায়েন্স। যে কারও ক্ষেত্রেই এমন হতে পারে এবং এটা খুবই স্বাভাবিক।</p><p>বিষয় ঠিক হয়ে গেলে এ–সংক্রান্ত বড় বড় জার্নালের তালিকা করে ফেলতে হবে। গল্পের বইয়ের মতো প্রচুর গবেষণাপত্র পড়া শুরু করতে হবে। একজন গবেষক যত বেশি অন্য গবেষকের লেখা পড়েন, তত তাঁর জন্য ভালো মানের গবেষণা করা সহজ হয়। কারণ, গবেষণার ক্ষেত্রে নতুন কাজ দেখাতে হয়। যে কাজ ইতিমধ্যে হয়ে গেছে, তার তুলনায় আমার আইডিয়া বা কাজ কেন আলাদা, সেটা প্রমাণ করতে হয় লিটারেচার রিভিউ বা ইন্ট্রোডাকশন সেকশনে। গবেষণাপত্রের বিভিন্ন অংশ, কোন অংশে কোন বিষয় আলোচনা করতে হয়, কীভাবে দ্রুত ও কার্যকরভাবে বেশি গবেষণাপত্র পড়া ও লেখা যায়—এ নিয়ে ইউটিউবে অনেক ভিডিও পাবেন, চাইলে সেগুলো দেখে দেখেও জানাশোনা বাড়াতে পারেন। ফেসবুক বা লিংকডইনেও অভিজ্ঞজনেরা গবেষণা নিয়ে বিভিন্ন লেখা শেয়ার করেন। এগুলো সামনে এলেই পড়ে ফেলতে হবে। টানা এমন রুটিনে চললে গবেষণার ক্ষেত্রে দক্ষতা আপনাআপনিই বাড়তে থাকবে।</p></div></div></div></body></html>"
        }
    ]
}