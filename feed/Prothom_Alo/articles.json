{
    "source": "প্রথম আলো",
    "articles": [
        {
            "title": "বাউল আবুল সরকারের মুক্তির দাবিতে খুলনায় মানববন্ধনে হামলা, মারধর | প্রথম আলো",
            "time": "2025-11-27T04:20:43",
            "imgUrl": "https://media.prothomalo.com/prothomalo-bangla%2F2025-11-27%2Fwncn6iyx%2FKhulnaDH054920251127khulna-left.jpg?rect=0%2C0%2C1359%2C713&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রত্যক্ষদর্শীদের ভাষ্য, বেলা সাড়ে তিনটার দিকে গণতান্ত্রিক ছাত্রজোট মানববন্ধনের ঘোষণা দেয়। একই সময়ে ও একই স্থানে ‘ছাত্র–জনতা’ ব্যানারে আরেক দল উপস্থিত হয়। বিকেল পাঁচটার দিকে ছাত্রজোটের নেতা–কর্মীরা ব্যানার হাতে সড়কে নামলে তাঁদের ওপর হামলা হয়। কিল–ঘুষি ও লাঠির আঘাতে কয়েকজন আহত হন। এ সময় ব্যানার ছিনিয়ে নিয়ে আগুন ধরিয়ে দেওয়া হয়।</p><p>ছাত্র ইউনিয়নের জেলা কমিটির সাধারণ সম্পাদক সজীব খান বলেন, ‘বেলা তিনটার দিকে আমরা শিববাড়ীতে অবস্থান নিই। পুলিশ উপস্থিত থাকলেও পাঁচটার দিকে আমাদের ওপর পরিকল্পিতভাবে হামলা চালানো হয়। “ছাত্র-জনতা”র নামে যারা এসেছিল, তারা আপ বাংলাদেশ ও শিবিরের কর্মী।’</p></div></div></div></body></html>"
        },
        {
            "title": "চট্টগ্রাম বন্দরে ট্রানজিটের চতুর্থ চালান খালাস | প্রথম আলো",
            "time": "2025-11-27T04:15:00",
            "imgUrl": "https://media.prothomalo.com/prothomalo-bangla%2F2025-11-23%2F64810t7f%2FFlag.jpg?rect=0%2C8%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভুটানের চালানটি আনা হয়েছে থাইল্যান্ড থেকে। ৬ হাজার ৫৩০ কেজির এই চালানে রয়েছে শ্যাম্পু, শুকনা পাম ফল, আইস টি, চকলেট ও জুস। চালানটির রপ্তানিকারক থাইল্যান্ডের অ্যাবিট ট্রেডিং কোম্পানি। চালানটি আমদানি করেছে ভুটানের অ্যাবিট ট্রেডিং। দুই মাস আগে চালানটি চট্টগ্রাম বন্দরে পৌঁছালেও সরকারি সংস্থাগুলোর এ–সংক্রান্ত অনুমোদন না পাওয়ায় এত দিন খালাস করা যায়নি। বিভিন্ন সংস্থার অনুমোদনের পর বুধবার চালানটি খালাস করা হয়।</p><p>জানতে চাইলে ভুটানের পণ্য খালাসের জন্য নিযুক্ত বাংলাদেশের প্রতিনিধি এন এম ট্রেডিং করপোরেশনের ব্যবস্থাপনা পরিচালক মো. শহীদুল আলম খান প্রথম আলোকে বলেন, বুধবার সন্ধ্যায় কনটেইনার পরিবহনকারী একটি প্রাইম মুভার ট্রেলারে করে এক কনটেইনারের চালানটি সড়কপথে বুড়িমারী স্থলবন্দরের পথে রওনা হয়েছে। বুড়িমারী স্থলবন্দর থেকে ভারতের ভূখণ্ড ব্যবহার করে ভুটানে নেওয়া হবে কনটেইনারটি।</p><p>বাংলাদেশের মাধ্যমে শুরু হওয়া পরীক্ষামূলক চালান পরিবহনে দেশটি সন্তুষ্ট হলে নিয়মিত পণ্য পরিবহন শুরু হতে পারে। তবে সেটি নির্ভর করছে ভুটানের আগ্রহের ওপর।</p></div></div></div></body></html>"
        },
        {
            "title": "সকালেই পড়ুন আলোচিত ৫ খবর | প্রথম আলো",
            "time": "2025-11-27T04:02:57",
            "imgUrl": "https://media.prothomalo.com/prothomalo-bangla%2F2023-11%2F96ef562e-2cfa-4151-b57a-ce77cdb446ff%2FWhatsApp_Image_2023_02_27_at_08_34_41.jpeg?rect=0%2C106%2C1423%2C747&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">হোয়াইট হাউসে মার্কিন প্রেসিডেন্ট ডোনাল্ড ট্রাম্প এবং নিউইয়র্কের মেয়র নির্বাচিত হওয়া জোহরান মামদানি। ২১ নভেম্বর, ২০২৫</figcaption><figcaption class=\"story-element-image-attribution\">ছবি: এএফপি</figcaption></p></div></div></body></html>"
        },
        {
            "title": "কিডনি নষ্ট হওয়ার প্রধান কারণ এখন ডায়াবেটিস, ভালো থাকতে কী করবেন | প্রথম আলো",
            "time": "2025-11-27T04:00:00",
            "imgUrl": "https://media.prothomalo.com/prothomalo-bangla%2F2025-07-01%2F7fx04plk%2FThumb.jpg?rect=0%2C49%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অনেক ডায়াবেটিক রোগী সারা জীবন কোনো কিডনি জটিলতা ছাড়াই বাঁচেন, শুধু নিয়মশৃঙ্খলা ও চিকিৎসকের নির্দেশ মেনে। এখন ডায়াবেটিসের এমন কিছু আধুনিক ওষুধ এসেছে, যা শুধু রক্তে সুগার কমায় না, বরং কিডনিকে সুরক্ষা দেয়, এমনকি ওজন নিয়ন্ত্রণেও সাহায্য করে।</p><p>যাঁদের পরিবারে ডায়াবেটিস আছে, তাঁদের ঝুঁকি একটু বেশি। কিন্তু জীবনযাপনে শৃঙ্খলা থাকলে, নিয়মিত চেকআপ করলে এবং চিকিৎসকের কথামতো চললে এই রোগ নিয়ন্ত্রণে রাখা সম্ভব। অবহেলা করলে কিডনি রক্ষা করা যায় না, কিন্তু সচেতন থাকলে ও নিয়ম মানলে ভালো থাকা সম্ভব।</p><p><strong><sup>অধ্যাপক ডা. শামীম আহমেদ</sup></strong><sup>, সদস্য উপদেষ্টা পরিষদ, ডায়াবেটিস মেলা, অধ্যাপক কিডনি বিভাগ, কিডনি ফাউন্ডেশন হাসপাতাল</sup></p></div></div></div></body></html>"
        },
        {
            "title": "ছবিতে হংকংয়ের ভয়াবহ আগুন | প্রথম আলো",
            "time": "2025-11-27T03:59:07",
            "imgUrl": "https://media.prothomalo.com/prothomalo-bangla%2F2025-11-27%2Fwsx68zow%2F1.jpg?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">ওয়াং ফুক কোর্ট আবাসিক কমপ্লেক্সের ভবনে দাউদাউ করে জ্বলছে আগুন।</figcaption></p></div></div></body></html>"
        },
        {
            "title": "অতি ঝুঁকিপূর্ণ ভোটকেন্দ্র বেশি ঢাকায় | প্রথম আলো",
            "time": "2025-11-27T03:49:35",
            "imgUrl": "https://media.prothomalo.com/prothomalo-bangla%2F2025-11-27%2F9j6rbslh%2F27112025-cm-1.jpg%E0%A7%AE%E0%A7%AE.jpg?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p>ঢাকা বিভাগে জেলা রয়েছে ১৩টি। এই ১৩টি জেলা নিয়ে পুলিশের ঢাকা রেঞ্জ। এসব জেলায় ভোটকেন্দ্র রয়েছে ৮ হাজার ৩১টি। এর পাশাপাশি ঢাকা মহানগর এলাকায় ভোটকেন্দ্র রয়েছে ২ হাজার ১৩১টি। সব মিলিয়ে ভোটকেন্দ্র ১০ হাজার ১৬২টি। এর মধ্যে ২ হাজার ৬৭৫টি ভোটকেন্দ্র অতি ঝুঁকিপূর্ণ। সেই হিসাবে ঢাকার (বিভাগ, মহানগরসহ) প্রায় সাড়ে ২৬ শতাংশ ভোটকেন্দ্র অতি ঝুঁকিপূর্ণ।</p><p>পুলিশের হিসাব অনুযায়ী, ঢাকা বিভাগের মধ্যে অতি ঝুঁকিপূর্ণ ভোটকেন্দ্র সবচেয়ে বেশি মুন্সিগঞ্জে, ২৭২টি। এরপর কিশোরগঞ্জে ২৪৩টি।</p><p>এ ছাড়া অতি ঝুঁকিপূর্ণ কেন্দ্র—নরসিংদীতে ২৩৭টি, মাদারীপুরে ২২৪টি, গোপালগঞ্জে ১৯০টি, নারায়ণগঞ্জে ১৬৩টি, টাঙ্গাইলে ১৬০টি, ফরিদপুরে ১৫৪টি, শরীয়তপুরে ১২২টি, মানিকগঞ্জে ৬৭টি, গাজীপুরে ৫১টি, রাজবাড়ীতে ২৯টি এবং ঢাকা জেলায় (মহানগরের বাইরে) ৬৮টি।</p><p>পুলিশের ঢাকা রেঞ্জের কর্মকর্তারা বলেন, গোপালগঞ্জ, শরীয়তপুর, মাদারীপুর, ফরিদপুর ও রাজবাড়ী জেলায় আওয়ামী লীগের আধিপত্য ছিল। দলটির নেতা-কর্মীরা এসব এলাকার ভোটকেন্দ্রে নাশকতার চেষ্টা করতে পারেন। তাই ঢাকা বিভাগে অতি ঝুঁকিপূর্ণ কেন্দ্রের সংখ্যা সবচেয়ে বেশি।</p><p>ঢাকার পর অতি ঝুঁকিপূর্ণ কেন্দ্র সবচেয়ে বেশি চট্টগ্রাম বিভাগে। এই বিভাগের ১১টি জেলায় ভোটকেন্দ্র ৭ হাজার ৩৪৭টি। এর মধ্যে অতি ঝুঁকিপূর্ণ কেন্দ্র ১ হাজার ৪৪০টি।</p><p>পুলিশের পর্যবেক্ষণ ও তালিকায় দেশের আটটি মহানগরের ভোটকেন্দ্রগুলোর কী অবস্থা, সেটিও উঠে এসেছে। ঢাকা মহানগরের ২ হাজার ১৩১টি ভোটকেন্দ্রের মধ্যে অতি ঝুঁকিপূর্ণ ৬৯৫টি, ঝুঁকিপূর্ণ কেন্দ্র ১ হাজার ১৩৩টি।</p><p>অতি ঝুঁকিপূর্ণ ভোটকেন্দ্র চট্টগ্রাম মহানগরে ৩১২টি, সিলেট মহানগরে ৯৫টি, রাজশাহী মহানগরে ৮৭টি, গাজীপুর মহানগর এলাকায় ৮০টি, খুলনা মহানগরে ৭৯টি, রংপুর মহানগরে ৪৭টি ও বরিশাল মহানগরে ২১টি।</p></div></div></body></html>"
        },
        {
            "title": "৭১ বছরের মধ্যে সবচেয়ে বাজে সময়ের ঘূর্ণিপাকে লিভারপুল, উত্তর নেই স্লটের কাছেও | প্রথম আলো",
            "time": "2025-11-27T03:48:54",
            "imgUrl": "https://media.prothomalo.com/prothomalo-bangla%2F2025-11-27%2F0tqyxy3m%2F604070-01-02.jpg?rect=0%2C0%2C7489%2C3932&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কেন এমন হচ্ছে—সেই প্রশ্নের যে কোনো উত্তর নেই লিভারপুলের কারও কাছে, সেটা বোঝা গেল পিএসভি ম্যাচের পর কার্টিস জোনসের কথা শুনে। ‘আরটিই’কে লিভারপুল মিডফিল্ডার বলেন, ‘সত্যি বলতে, এর উত্তর আমার কাছে নেই। এটা স্রেফ মেনে নেওয়া যায় না। ভেতরে-ভেতরে রাগের পর্যায়টাও পেরিয়ে গেছি। এমন অবস্থায় আছি যে বলার মতো আর কিছুই নেই।’</p><p>১২ ম্যাচে ১৮ পয়েন্ট নিয়ে প্রিমিয়ার লিগ টেবিলে ১২তম গতবারের শিরোপাজয়ী লিভারপুল। লিগে সর্বশেষ দুই ম্যাচে হারলেও প্রতিযোগিতাটি চ্যাম্পিয়নস লিগ হওয়ায় লিভারপুলের আশার জায়গাও ছিল। কারণ, পিএসভির মুখোমুখি হওয়ার আগে এই প্রতিযোগিতায় সর্বশেষ তিন ম্যাচেই তারা জিতেছে। এই ম্যাচের আগে ঘরের মাঠে ইউরোপের শীর্ষ এ প্রতিযোগিতার গ্রুপ পর্বে সর্বশেষ ১৪ ম্যাচেই তারা অপরাজিত ছিল।</p></div></div></div></body></html>"
        },
        {
            "title": "নিরাপত্তার কারণে স্থগিত কনসার্ট, টিকিটের টাকা কি ফেরত পাবেন দর্শক | প্রথম আলো",
            "time": "2025-11-27T03:30:00",
            "imgUrl": "https://media.prothomalo.com/prothomalo-bangla%2F2023-05%2Fd58bec4a-0c47-490c-9c4b-188e13fe9103%2FFOWGh19aIAcdkC_.jpg?rect=0%2C0%2C2048%2C1075&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-22%2F104appjl%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তবে কনসার্টটি স্থগিত হওয়ায় টিকিটের মূল্য ফেরত নিয়ে দর্শকদের মধ্য উদ্বেগ দেখা গেছে। এ নিয়ে প্রতিষ্ঠানটি লিখেছে, ‘যারা টিকিটের মূল্য ফেরত নিতে ইচ্ছুক, তাদের জন্য আমরা শিগগিরই রিফান্ড পলিসি বা নীতিমালা ঘোষণা করব। পরবর্তী আপডেটের জন্য অনুগ্রহ করে আমাদের ফেসবুক পেজে চোখ রাখুন।’<br>অনুব জৈনর জনপ্রিয় গানের মধ্যে রয়েছে ‘আলাগ আসমান’, ‘মাজাক’, ‘মিসরি’, ‘রিহা’, ‘মাওলা’, ‘ওশান’, ‘গুল’, ‘যো তুম মেরি হো’, ‘হুসন’। গত আগস্টে কোক স্টুডিও ভারতের জন্য গাওয়া এই শিল্পীর ‘আরজ কিয়া হ্যায় কি’ গানটিও বেশ শ্রোতাপ্রিয়তা পায়।</p></div></div></div></body></html>"
        },
        {
            "title": "র‍্যাম ও মনিটরের দামে ঊর্ধ্বগতি | প্রথম আলো",
            "time": "2025-11-27T03:25:14",
            "imgUrl": "https://media.prothomalo.com/prothomalo-bangla%2F2025-11-26%2Fiyasvvoy%2FComputer-bazar.palo.jpg?rect=0%2C77%2C4080%2C2142&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>বহনযোগ্য হার্ডডিস্ক</strong></p><p>ওয়েস্টার্ন ডিজিটাল: মাই পাসপোর্ট ১ টে.বা. ৮ হাজার টাকা, মাই পাসপোর্ট ২ টে.বা. ৯ হাজার টাকা, মাই পাসপোর্ট ৪ টে.বা. ১৪ হাজার ৫০০ টাকা।</p><p>তোশিবা: ক্যানভিও বেসিক এ৫ ২ টে.বা. ৯ হাজার ৬০০ টাকা।</p><p>এডেটা: এইচডি ৩৩০ ৪ টে.বা. ১৭ হাজার ২০০ টাকা।</p><p>ট্রান্সসেন্ড: স্টোরজেট ২৫এইচ৩ ১ টে.বা. ৮ হাজার ৮০০ টাকা, স্টোরজেট ২৫এইচ৩ ২ টে.বা. ১১ হাজার ৫০০ টাকা, স্টোরজেট ২৫এইচ৩পি ৪ টে.বা. ১৭ হাজার ৫০০ টাকা।</p><p><strong>মনিটর</strong></p><p>আসুস: ভিওয়াই২৪৯এইচজিআর ২৪ ইঞ্চি ১৫ হাজার টাকা, ভিএ২৪৯এইচজি ২৪ ইঞ্চি ১৬ হাজার টাকা, টাফ গেমিং সিরিজ ৫ ভিজি২৫৯কিউ৫এ ২৪.৫ ইঞ্চি ২৪ হাজার টাকা।</p><p>এইচপি: ১৯.৫ ইঞ্চি পি২০৪ভি ১৩ হাজার টাকা, ২২ ইঞ্চি এম২২এফ ১৬ হাজার টাকা, ২৪ ইঞ্চি এম২৪এফ ১৭ হাজার টাকা, এলিট ডিসপ্লে ই২৭ জি৫ ২৭ ইঞ্চি ৩১ হাজার টাকা,</p><p>ডেল: ২২ ইঞ্চি এসই২২২২এইচ ১৪ হাজার ৫০০ টাকা, প্রো ২৪ প্লাস পি২৪২৫এইচ ২৪ ইঞ্চি ২৬ হাজার টাকা।</p><p>এমএসআই: প্রো এমপি২২৩ ২২ ইঞ্চি ১১ হাজার ২০০ টাকা, প্রো এমপি২২৫ ২২ ইঞ্চি ১২ হাজার ৮০০ টাকা, প্রো এমপি২৫১ ২৪.৫ ইঞ্চি ১৯ হাজার ৫০০ টাকা, ২৫৫এফ ২৫ ইঞ্চি ২২ হাজার ৫০০ টাকা।</p><p>এলজি: ২৪এমএস৫৭০বি-বি ২৪ ইঞ্চি ১৭ হাজার ৫০০ টাকা, ২২এমকে৬০০এম ২১.৫ ইঞ্চি ১৫ হাজার ৫০০ টাকা,  ২২এমকে৬০০এম ২১.৫ ইঞ্চি ১৫ হাজার ৫০০ টাকা, আলট্রাফাইন ২৭ ইঞ্চি ৪৬ হাজার ৫০০ টাকা।</p><p>স্যামসাং: এলএস২৪ডি৩০০জিএডাব্লিউ ২৪ ইঞ্চি ১৭ টাকা, ওডিসি জি৫ ২৭ ইঞ্চি ৪০ হাজার ৮০০ টাকা।</p></div></div></div></body></html>"
        },
        {
            "title": "গিনি-বিসাউয়ে ক্ষমতা দখল করল সেনাবাহিনী, প্রেসিডেন্ট গ্রেপ্তার | প্রথম আলো",
            "time": "2025-11-27T03:23:56",
            "imgUrl": "https://media.prothomalo.com/prothomalo-bangla%2F2025-11-27%2Fymzo2zm2%2FG-bissau-Politics-1.webp?rect=0%2C55%2C770%2C404&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>বিতর্কিত প্রেসিডেন্ট নির্বাচন</strong></p><p>পর্তুগালের কাছ থেকে ১৯৭৪ সালে স্বাধীনতা লাভের পর গিনি-বিসাউয়ে একাধিকবার সামরিক অভ্যুত্থান ও অভ্যুত্থানচেষ্টা ঘটেছে।</p><p>এ সপ্তাহের নির্বাচনের বৈধতা নিয়েও প্রশ্ন তুলেছে বিভিন্ন নাগরিক সংগঠন ও পর্যবেক্ষকেরা। নিকোলাস হক বলেন, নির্বাচনে পিএআইজিসি দলকে প্রতিদ্বন্দ্বিতা করতে না দেওয়ায় অনেকে এটিকে অন্যায্য বলে মনে করছেন।</p><p>নিকোলাস হক বলেন, ‘নির্বাচনে কে জিতবে, তা নিয়ে বড় ধরনের অচলাবস্থা তৈরি হতে যাচ্ছিল। ঠিক তখন সেনাবাহিনী হস্তক্ষেপ করে।’</p><p>এমবালো ও দিয়াস, দুজনই যথেষ্ট প্রমাণ ছাড়াই নিজেদের বিজয়ী ঘোষণা করেছিলেন।</p></div></div></div></body></html>"
        },
        {
            "title": "ঢাকাসহ ৮ বিভাগীয় শহরের বায়ুদূষণ পরিস্থিতি কেমন, দেখে নিন | প্রথম আলো",
            "time": "2025-11-27T03:18:12",
            "imgUrl": "https://media.prothomalo.com/prothomalo-bangla%2F2025-11-27%2Fwroqsn1z%2FAir.jpeg?rect=0%2C33%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>বিভাগীয় শহরগুলোর কী অবস্থা</strong></p><p>আজ বায়ুমানের নিরিখে বিভাগীয় শহরগুলোর মধ্যে সবচেয়ে খারাপ অবস্থা খুলনার। এই নগরীর বায়ুর মান আজ ২৩৭। গতকাল বুধবার একই সময় উপকূলীয় এই শহরের বায়ুর মান ছিল ২৭৭।</p><p>বায়ুদূষণে আজ খুলনার পরে আছে রাজশাহী। উত্তর জনপদের এই শহরের বায়ুর মান ১৬৭। ময়মনসিংহের বায়ুর মান ১৪৩, রংপুর ১৪২, বরিশাল ১৩৫, সিলেট ৮৮, চট্টগ্রামের ৭৮।</p><p>গবেষকেরা বলছেন, বায়ুদূষণ একেবারে দেশজুড়ে ছড়িয়ে গেছে। কিন্তু বায়ুদূষণ কমানোর বিষয়টি রাজধানীর ক্ষেত্রে যতটা প্রাধান্য পায়, অন্য শহরগুলো ততটা পায় না। কিন্তু অনেক ক্ষেত্রে দেখা যাচ্ছে, রাজধানীর চেয়ে অন্য শহরগুলোর বায়ুদূষণের মাত্রা বেশি।</p></div></div></div></body></html>"
        },
        {
            "title": "বাংলাদেশ ব্যাংক আর বিএসইসির শীর্ষ ব্যক্তিরাও ব্যাংকের এমডি হতে পারবেন | প্রথম আলো",
            "time": "2025-11-27T03:15:00",
            "imgUrl": "https://media.prothomalo.com/prothomalo-bangla%2F2025-11-04%2Fok34ggsl%2Fbb.jpg?rect=0%2C10%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এর আগে ২০২৪ সালের ২৭ ফেব্রুয়ারি ব্যাংকের এমডি বা সিইও কারা হতে পারবেন, সেই বিষয়ে পরিপত্র জারি করেছিল বাংলাদেশ ব্যাংক। সেই পরিপত্রে ব্যাংক-কোম্পানির এমডি বা সিইও পদে নিয়োগ এবং দায়দায়িত্ব–সম্পর্কিত বিষয়ে দিকনির্দেশনা দেওয়া হয়।</p><p>সেই পরিপত্রের ২(গ) (১০) নম্বর অনুচ্ছেদে সিইও পদে নিয়োগের শর্তগুলো উল্লেখ করা হয়। বলা হয়, সংশ্লিষ্ট ব্যক্তির ব্যাংকিং পেশায় সক্রিয় কর্মকর্তা হিসেবে কমপক্ষে ২০ বছরের অভিজ্ঞতাসহ ব্যাংকের প্রধান নির্বাহী কর্মকর্তার ঠিক আগের পদে কমপক্ষে ২ বছরের অভিজ্ঞতা থাকতে হবে। গতকালের পরিপত্রে সেই অনুচ্ছেদ প্রতিস্থাপন করে নতুন অনুচ্ছেদ যুক্ত করা হয়েছে।</p><p>ব্যাংক ও আর্থিক খাতের নিয়ন্ত্রক সংস্থার শীর্ষ পর্যায়ের কর্মকর্তাদের নিয়োগের সুযোগ তৈরির পাশাপাশি নতুন অনুচ্ছেদে আরও বলা হয়েছে, ব্যাংকের এমডি ও সিইও নিয়োগের ক্ষেত্রে ব্যাংকিং পেশায় ২০ বছরের সক্রিয় অভিজ্ঞতার পাশাপাশি উপব্যবস্থাপনা পরিচালক বা অতিরিক্ত ব্যবস্থাপনা পরিচালক পদে একক বা উভয়ভাবে ৩ বছরের অভিজ্ঞতা থাকতে হবে।</p></div></div></div></body></html>"
        },
        {
            "title": "এই রেস্তোরাঁয় একা গেলে খাবার পাওয়া যাবে না | প্রথম আলো",
            "time": "2025-11-27T03:12:32",
            "imgUrl": "https://media.prothomalo.com/prothomalo-bangla%2F2025-11-27%2Frteet7uq%2FUntitled-2.jpg?rect=265%2C0%2C1432%2C752&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কোরিয়ায় একা খাওয়ার প্রথাকে ‘হনবাপ’ নামে ডাকা হয়। সম্প্রতি এটি বেশ জনপ্রিয় হয়ে উঠেছে। অনেকেই একা খাওয়ার স্বাধীনতাকে নিজের জন্য বেছে নিচ্ছেন। যদিও কিছু রেস্তোরাঁ এই পরিবর্তনের সঙ্গে মানিয়ে নিতে হিমশিম খাচ্ছে।</p><p>ওই রেস্তোরাঁর এমন সিদ্ধান্ত সামাজিক যোগাযোগের প্ল্যাটফর্মগুলোয় নতুন আলোচনার জন্ম দিয়েছে। অনেকেই একা খাওয়া মানে একাকিত্ব, রেস্তোরাঁটির এমন দৃষ্টিভঙ্গির সমালোচনা করেছেন।</p><p>একটি বেলুনে রেস্তোরাঁটি লিখে রেখেছে, ‘আমরা একাকিত্ব বিক্রি করি না, দয়া করে একা আসবেন না।’</p><p>বিতর্ক তৈরি হওয়ার আরেকটি কারণ হলো, দক্ষিণ কোরিয়ায় একা থাকার প্রবণতা বৃদ্ধি পাচ্ছে। স্ট্যাটিস্টিকস কোরিয়ার দেওয়া তথ্য অনুযায়ী মোট বাসাবাড়ির ২৯ শতাংশেই একজনমাত্র মানুষ থাকেন।</p><p>সামাজিক যোগাযোগমাধ্যমে একজন লিখেছেন, ‘রেস্তোরাঁমালিকের চিন্তাভাবনা সেকেলে মনে হচ্ছে।’ আরেকজন লিখেছেন, ‘একা খাওয়াকে কেন একাকিত্বের সমান মনে করা হচ্ছে?’</p></div></div></div></body></html>"
        },
        {
            "title": "নিজের স্বপ্ন পূরণ হয়নি, অন্যদের জন্য গড়েছেন ‘স্বপ্নভূমি ফুটবল একাডেমি’ | প্রথম আলো",
            "time": "2025-11-27T03:12:28",
            "imgUrl": "https://media.prothomalo.com/prothomalo-bangla%2F2025-11-27%2Fjxfk8fyu%2FUntitled-5.jpg?rect=0%2C38%2C718%2C377&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজিন আহমেদ নামের দশম শ্রেণির এক ছাত্র বলে, ‘স্কুল ছুটির পর মাঠে চলে যাই। প্রশিক্ষণে ফুটবলের অনেক কিছু শিখতে পারি। এ ছাড়া এই একাডেমি থেকে আরও অনেক কিছু সহায়তা করা হয়ে থাকে।</p><p>ফুটবল একাডেমি প্রতিষ্ঠার বিষয়ে কথা হয় মিলন হাসানের সঙ্গে। আবেগতাড়িত হয়ে তিনি বললেন, ‘এলাকায় গেলে সাধ্যমতো অসহায় মানুষের সহায়তা করেন। গ্রামের ছেলেরা খেলার সরঞ্জামাদি পায় না। তাদের স্পৃহা আর ফুটবলের প্রতি ভালোবাসার টান স্পষ্ট বুঝতে পারি। কেননা, আমারও ফুটবলের প্রতি ছিল গভীর প্রেম। মাত্র ১৮ মাস বয়সে মাকে হারাই। মা–বাবার ১০ সন্তান। পড়াশোনা ছিল অনেক সংগ্রামের। পড়াশোনা শেষ করে হয়ে গেলাম ব্যবসায়ী। তাই এলাকায় গড়ে তুললাম ফুটবল একাডেমি। সেই চিন্তা থেকেই একাডেমিতে আধুনিক সব সুযোগ-সুবিধা, কোচিং স্টাফ, পর্যাপ্ত ফুটবল, জার্সিসহ নানা উপকরণ রেখেছি। যেন এখান থেকে আগামী দিনে ফুটবলারদের কোনো অভাববোধ বা আক্ষেপ না থাকে। না পাওয়ার আক্ষেপও যেন না থাকে।’</p><p>মিলন হাসান দৃঢ় কণ্ঠে বলেন, ‘আশা করি, আমার একাডেমি থেকে চার থেকে পাঁচ বছরের মধ্যে জাতীয় ফুটবল দলে খেলবে। আমাদের কুমারখালী থেকে অতীতেও অনেক ফুটবলার জাতীয় পর্যায়ে খেলেছেন। মাঝে খানিকটা ভাটা পড়লেও আবারও প্রাণচাঞ্চল্য ফিরবে বলে আশা করি।’</p></div></div></div></body></html>"
        },
        {
            "title": "চুয়েটের দৃষ্টিনন্দন হ্রদটি এখন ভাগাড় | প্রথম আলো",
            "time": "2025-11-27T03:11:52",
            "imgUrl": "https://media.prothomalo.com/prothomalo-bangla%2F2025-11-27%2Fcsw8deei%2F27112025-ch-7.jpg?rect=0%2C40%2C1248%2C655&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিশ্ববিদ্যালয় সূত্র জানায়,  হ্রদ সংস্কারের জন্য আলাদা কোনো প্রকল্প নেই। বৃষ্টির পানি সংরক্ষণব্যবস্থার উন্নয়ন প্রকল্পের আওতায় এটি সংস্কারের উদ্যোগ নেওয়া হয়েছে। গত বছর জুনে এ প্রকল্পের কাজ শুরু হয়। আগামী বছর জুনে এ প্রকল্পের মেয়াদ শেষ হবে। ব্যয় ধরা হয় ৮৮ লাখ টাকা। নির্মাণকাজটি করছে ঠিকাদার মোহাম্মদ রোকন উদ্দিনের মালিকানাধীন প্রতিষ্ঠান মেসার্স আইএস ট্রেডিং ও জেজে ট্রেডার্স। এ পর্যন্ত প্রকল্পের ২০ ভাগ বাস্তবায়ন করেছে প্রতিষ্ঠানটি।</p><p>দীর্ঘদিন ধরে অযত্ন-অবহেলায় হ্রদটি পড়ে থাকায় সামাজিক যোগাযোগমাধ্যমসহ বিভিন্ন উপায়ে ক্ষোভ প্রকাশ করেছেন বিশ্ববিদ্যালয়ের শিক্ষার্থীরা। দৃষ্টিনন্দন হ্রদটির স্মৃতিচারণা করে বিশ্ববিদ্যালয়ের সাবেক শিক্ষার্থী সাঈদ চৌধুরী <em>প্রথম আলো</em>কে বলেন, ‘২০১৯ সালে সুবর্ণজয়ন্তী ও সমাবর্তনের অনুষ্ঠান উপলক্ষে লেকের সংস্কারসহ আশপাশের এলাকা দৃষ্টিনন্দন করে তোলা হয়েছিল। আমরা লেকের পাশে বসে আড্ডা দিতাম, সময় কাটাতাম। এমনকি নৌকা নিয়ে লেকের এক পার থেকে আরেক পারে যেতাম। হ্রদের বিপরীত পাশে একটি পদ্মপুকুরও ছিল। তবে এখন আর সেই দিন নেই।’</p><p>শিক্ষার্থীদের সঙ্গে কথা বলে জানা গেছে, হ্রদের সৌন্দর্যবর্ধনের পর থেকে আর কোনো ধরনের সংস্কার বা রক্ষণাবেক্ষণের কাজ হয়নি। এ জন্য আবর্জনা পড়ে ধীরে ধীরে হ্রদটি নষ্ট হয়ে গেছে।</p></div></div></div></body></html>"
        },
        {
            "title": "বস্তিতে কেন অগ্নিনির্বাপণব্যবস্থা থাকে না | প্রথম আলো",
            "time": "2025-11-27T03:10:00",
            "imgUrl": "https://media.prothomalo.com/prothomalo-bangla%2F2020-10%2F0ecf7067-d7c9-4778-946d-6ab4364b034e%2Feditorial_2.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কড়াইল বস্তিসহ রাজধানীর বস্তিগুলো অগ্নিদুর্ঘটনার দিক থেকে উচ্চ ঝুঁকিপূর্ণ। প্রায় প্রতিবছরই শুষ্ক মৌসুমে ঢাকার বস্তিতে অগ্নিকাণ্ড নিয়মিত ঘটনায় পরিণত হয়েছে। ২০১৪ সালে দেশে সর্বশেষ বস্তিশুমারির তথ্য বলছে, ঢাকার দুই সিটি করপোরেশনে ছোট-বড় ৩ হাজার ৩৯৪টি বস্তিতে বসবাস করেন প্রায় ৬ লাখ মানুষ। বাংলাদেশ পরিসংখ্যান ব্যুরোর এ তথ্য নিয়ে তখনই বড় ধরনের সংশয় ছিল। ফলে ১১ বছর পর বস্তিতে বসবাসকারী মানুষের সংখ্যা নিঃসন্দেহে অনেক বেশি। জলবায়ু পরিবর্তনের অভিঘাত, দারিদ্র্য, নদীভাঙন, গ্রাম-মফস্‌সলে কর্মসংস্থানের সুযোগ না থাকায়, ঢাকামুখী যে জনস্রোত তার বড় একটা অংশ বস্তিতে আশ্রয় নেয়। ঘিঞ্জি পরিবেশ, সরু ঢোকার পথ, ছোট খুপরি ঘর, নোংরা টয়লেট, বিশুদ্ধ পানির তীব্র সংকট—সব মিলিয়ে যে জীবন বস্তিবাসী যাপন করেন, সেটা এককথায় মানবেতর।</p><p>প্রায় ৯০ একর জায়গায় ওপর গড়ে ওঠা কড়াইল বস্তিতে ১০ হাজারের বেশি ঘর আছে। গত দুই বছরে সেখানে চার দফা অগ্নিকাণ্ড ঘটেছে। মঙ্গলবারের অগ্নিকাণ্ডে শুধু মাথা গোঁজার ঠাঁই নয়, সর্বস্ব হারিয়েছেন অনেক মানুষ। খোলা আকাশের নিচে শিশু, বৃদ্ধসহ অনেককেই রাত কাটাতে হয়েছে।</p><p>প্রধান উপদেষ্টা অধ্যাপক মুহাম্মদ ইউনূস কড়াইল বস্তির গৃহহারা মানুষের পুনর্বাসনে সব রকমের সহায়তার কথা ঘোষণা করেছেন। আমরা আশা করি, জেলা পরিষদ, দুর্যোগ ব্যবস্থাপনা ও ত্রাণ মন্ত্রণালয়সহ সরকারের সংশ্লিষ্ট সংস্থাগুলো ক্ষতিগ্রস্ত ব্যক্তিদের আশু ত্রাণসহায়তা, ক্ষতিপূরণ ও পুনর্বাসনে সর্বাত্মক উদ্যোগ নেবে।</p></div></div></div></body></html>"
        },
        {
            "title": "কিশোরগঞ্জ-৫ : বিএনপির দুই মনোনয়নপ্রত্যাশীর মহড়া ঘিরে উত্তাপ, সহিংসতার শঙ্কা | প্রথম আলো",
            "time": "2025-11-27T03:03:14",
            "imgUrl": "https://media.prothomalo.com/prothomalo-bangla%2F2025-11-27%2Ff8zmrl7k%2Fkishorejanj.jpg?rect=0%2C0%2C3264%2C1714&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জানতে চাইলে বিএনপি নেতা শেখ মুজিবুর রহমান বলেন, ‘রাজনৈতিক পরিবেশ ভালো নেই। এক মনোনয়নপ্রত্যাশী (এহসানুল হুদা) আমার ও আমার দলের সাধারণ সম্পাদক মনিরের নাম নিয়ে কবর রচনা করে চলেছেন। অস্ত্রের মহড়া চলছে। বিএনপির বদনাম হচ্ছে। তবে যারা করছে, তারা বিএনপির কেউ না।’ তিনি যৌথ বাহিনীর কাছে উদ্ধার হওয়া অস্ত্র ও গুলির সুষ্ঠু তদন্তের দাবি জানান।</p><p>অন্যদিকে সৈয়দ এহসানুল হুদা বলেন, ‘আমার শোডাউনে শেখ মুজিবুর পক্ষ হামলা চালাল। তাঁর লোকজন আমাকে দুনিয়া থেকে সরিয়ে দিতে চাচ্ছেন। তবে আমাকে চোখ রাঙিয়ে লাভ নেই। নিজের কবর খুঁড়তে হবে।’ তিনি স্বীকার করেন, মনোনয়ন ইস্যুতে কিশোরগঞ্জ-৫ আসনের রাজনৈতিক পরিবেশ উত্তপ্ত হয়ে উঠেছে।</p><p>এ ছাড়া মনোনয়নপ্রত্যাশী হিসেবে রাষ্ট্র সংস্কার আন্দোলনের সভাপতি ও গণতন্ত্র মঞ্চের সমন্বয়ক হাসনাত কাইয়ুম, বাজিতপুর পৌর বিএনপি সভাপতি এহেসান কুফিয়া, সাবেক জিএস মীর জলিল, বিএনপির সমর্থক মোস্তাফিজুর রহমান, আবদুল ওয়াহাব, জাতীয়তাবাদী কৃষক দলের কেন্দ্রীয় সহসাধারণ সম্পাদক মাশুক মিয়া ও নিকলী উপজেলা বিএনপির সভাপতি বদরুল মোমেন এলাকায় প্রচারণা চালাচ্ছেন।</p></div></div></div></body></html>"
        },
        {
            "title": "সাফল্য তোমাকে অসুখীও করে তুলতে পারে: ইয়ামালকে পরামর্শ নাদালের | প্রথম আলো",
            "time": "2025-11-27T03:00:00",
            "imgUrl": "https://media.prothomalo.com/prothomalo-bangla%2F2025-11-26%2Fbng60vll%2FNew-Phototastic-Collage.jpg?rect=0%2C0%2C3162%2C1660&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মোভিস্টারের সঙ্গে এক সাক্ষাৎকারে ইয়ামাল প্রসঙ্গ আসতেই নাদাল বলেছেন, ‘তার চারপাশে এমন সব মানুষ থাকা দরকার, যারা সত্যিই তাকে সমর্থন করবে। সফল মানুষেরা যেসব কথা শুনতে পছন্দ করে না, সেগুলো বলার মতো বুদ্ধিমান হতে হবে ওদের। তার চারপাশে এমন মানুষ থাকা দরকার, যারা সত্যিই তার ভালো চায়। আর তার মধ্যেও সেই মানুষদের কথা শোনার ক্ষমতা থাকতে হবে। আলোয় থাকা একজন তরুণের জন্য এটা সহজ নয়। কিন্তু এটা তার জন্য খুবই গুরুত্বপূর্ণ।’</p><p>নাদাল আরও যোগ করেন, ‘তার পাশে এমন মানুষ থাকা দরকার, যারা তার উপকারে আসবে। ওরা পরিবারের মানুষ হতে পারে, কিংবা তার সতীর্থ। দেখুন, সবার বাস্তবতা আলাদা, সবার মানসিকতা আলাদা। সাফল্যের অনেক পথ আছে। কিন্তু সেই সাফল্য কে কীভাবে সামলায়, সেটাই ঠিক করে দেয় মানুষটা সুখী হবে নাকি অসুখী। কারণ, সাফল্য আর খ্যাতি একসময় আপনাকে গ্রাস করে ফেলতে পারে। আপনাকে অসুখী করে তুলতে পারে।’</p></div></div></div></body></html>"
        }
    ]
}