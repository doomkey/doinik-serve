{
    "source": "প্রথম আলো",
    "articles": [
        {
            "title": "সড়ক দুর্ঘটনায় গায়কের মৃত্যু, মেয়েকে নিয়ে শেষ পোস্ট ভাইরাল | প্রথম আলো",
            "time": "2025-11-23T05:15:00",
            "imgUrl": "https://media.prothomalo.com/prothomalo-bangla%2F2025-11-23%2Fu7vbpops%2Fa2722962-9b14-4c02-8425-222a04e929a6.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-22%2F104appjl%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>মেয়েকে নিয়ে শেষ আবেগঘন পোস্ট<br></strong>দুর্ঘটনার পর সামাজিক যোগাযোগমাধ্যমে ব্যাপকভাবে ছড়িয়ে পড়েছে হারমান সিধুর শেষ পোস্ট, যেখানে তিনি তাঁর ছোট মেয়ের সঙ্গে ছিলেন। ভিডিওটি দেখে আবেগাপ্লুত হয়ে পড়েছেন তাঁর অনুরাগীরা।<br>ভিডিওতে দেখা যায়, এক হাঁটু গেড়ে বসে মেয়েকে একটি ফুল দিচ্ছেন সিধু। ছোট্ট মেয়েটি বেগুনি রঙের পোশাক পরে ক্যামেরার সামনে হাসিমুখে পোজ দিচ্ছিল। মুহূর্তগুলো এখন অনেকের চোখে জল এনে দিচ্ছে।</p></div></div></div></body></html>"
        },
        {
            "title": "মিরপুর টেস্ট: ক্যাম্ফার-নিল জুটি ভাঙলেন মিরাজ, ২ উইকেট দূরে বাংলাদেশ | প্রথম আলো",
            "time": "2025-11-19T03:04:41",
            "imgUrl": "https://media.prothomalo.com/prothomalo-bangla%2F2025-11-23%2Fmlsx2v0g%2F2d1cc5c5-aaa8-4018-b362-abcc146efae1.jpg?rect=0%2C28%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>না হলো না!</p><p>৯০ ওভার শেষে মাঠে আম্পায়ার ও খেলোয়াড়দের অঙ্গভঙ্গি দেখে মনে হয়েছিল টেস্টের প্রথম দিনে একটি ওভার বাড়তি খেলাতে পারেন তাঁরা। সেটি হয়নি। মুশফিক অপরাজিত রইলেন ৯৯ রানে। কাল ১ রান করলেই বিশ্বের ১১তম ক্রিকেটার হিসেবে নিজের শততম টেস্টে সেঞ্চুরির কীর্তি গড়বেন মুশফিক। </p><p>মুশফিক আজ সেঞ্চুরিটি পাবেন কি না, শেষ কয়েক ওভার ধরে সবার মনে এ নিয়েই কৌতুহল ছিল। মুশফিকও হয়তো সেঞ্চুরিটি আজই করতে চেয়েছিলেন। নইলে কি দিনে নিজের শেষ বলটিতে সুইপ খেলেন এই অভিজ্ঞ ব্যাটসম্যান! সেটি করেও পারেননি। সেই শট থেকে এসেছে ১ রান।</p><p>মুশফিকের ৯৯* ও মুমিনুলের ফিফটিতে বাংলাদেশ প্রথম দিন শেষ করেছে ৪ উইকেটে ২৯২ রান নিয়ে। নাজমুল ছাড়া সবাই শুরুটা ভালো করেছেন। ওপেনার সাদমান করেছেন ৩৫, মাহমুদুল ৩৫।  লিটন অপরাজিত আছেন ৪৭ রান নিয়ে। </p><p>আয়ারল্যান্ডের হয়ে অ্যান্ডি ম্যাকব্রাইন একাই ৪ উইকেট নিয়েছেন।</p></div></div></div></body></html>"
        },
        {
            "title": "৪০টির বেশি আসনে অসন্তোষ, কীভাবে সামলাবে বিএনপি | প্রথম আলো",
            "time": "2025-11-23T05:02:00",
            "imgUrl": "https://media.prothomalo.com/prothomalo-bangla%2F2025-11-23%2Fte9jwukf%2FUntitled_10.jpg?rect=0%2C170%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রার্থী ঘোষণার পর থেকেই বিএনপির মনোনয়নবঞ্চিতদের ক্ষোভ-বিক্ষোভ, কর্মীদের মধ্যে বিভাজন এবং সামাজিক যোগাযোগমাধ্যমে প্রতিক্রিয়া অব্যাহত রয়েছে। ৪০টির বেশি আসনে প্রার্থিতা নিয়ে অসন্তোষ চরমে পৌঁছেছে। এর জেরে বিক্ষোভ, মিছিল, সড়ক অবরোধের মতো কর্মসূচি চলছে। গতকাল শনিবারও অন্তত আটটি আসনে বিক্ষোভ হয়েছে। দলের বিভিন্ন পর্যায়ে কথা বলে জানা গেছে, মনোনয়ন বিরোধকে কেন্দ্র করে অনেক জায়গায় দলের ঐক্য নড়বড়ে হয়ে পড়েছে।</p></div></div></div></body></html>"
        },
        {
            "title": "টিকটকে এআই কনটেন্ট নিয়ন্ত্রণে নতুন সুবিধা | প্রথম আলো",
            "time": "2025-11-23T05:00:00",
            "imgUrl": "https://media.prothomalo.com/prothomalo-bangla%2F2025-11-22%2Fvge0of2r%2Ftiktok.jpg?rect=0%2C89%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-22%2F104appjl%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নতুন স্লাইডারটি টিকটকের ‘ম্যানেজ টপিকস’ অংশে যুক্ত হবে। এখন যেখানে নাচ, চলতি ঘটনা বা ফিটনেস-সংক্রান্ত কনটেন্ট কতটা দেখতে চান, তা নিয়ন্ত্রণ করা যায়, সেখানেই এআই দিয়ে তৈরি কনটেন্টের পরিমাণ নিয়ন্ত্রণের সুবিধাও পাওয়া যাবে। স্লাইডারে দুই দিকেই দুটি করে লেয়ার থাকবে, যার মাধ্যমে ব্যবহারকারী স্পষ্টভাবে জানাতে পারবেন, এআই কনটেন্ট বাড়ানো হবে কি কমানো হবে।</p></div></div></div></body></html>"
        },
        {
            "title": "খ্যাতির আশায় শহরে, কী ঘটল সেই গায়িকার ভাগ্যে | প্রথম আলো",
            "time": "2025-11-23T04:30:00",
            "imgUrl": "https://media.prothomalo.com/prothomalo-bangla%2F2025-11-22%2Frlddh77j%2F188141pre-1.webp?rect=0%2C0%2C500%2C263&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-22%2F104appjl%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সিনেমাটির গল্প বলার ধরন শুরু থেকেই খাপছাড়া। সিনেমাটি যে সাম্প্রতিক পটভূমিতে নির্মিত, সেটা ধরতেও সময় লাগে। কিন্তু তারপরই চোখে পড়ে একের পর এক অসংগতি। গ্রামীণ পটভূমিতে মায়ার পোশাক যেমন বেমানান, তেমনি বেমানান প্রেমের দৃশ্যগুলোও। কিন্তু মায়া ও আলী ঢাকায় আসার পরের দৃশ্যগুলো সিনেমাটিকে যেন ‘হিমঘরে’ পাঠিয়ে দেয়। অতিরঞ্জিত অভিনয়, দৃশ্যের অসংগতি তো ছিলই, এমনকি ইমন সাহার আবহসংগীতও ছিল বেমানান। ঢাকায় আসার পর হুট করে গল্প ৩৬০ ডিগ্রি ঘুরে যায়, হয়ে ওঠে আশি-নব্বইয়ের দশকের সেই ফর্মুলা বাণিজ্যিক সিনেমা! ইন্তেখাব দিনারকে এ সিনেমায় খল চরিত্রে দেখানো হলেও চরিত্রটির হুট করে বদলে যাওয়াটাও বেমানান লাগে। তাঁর এ বদল মায়াকে কেন প্রভাবিত করে না, সেটাও ঠিক পরিষ্কার নয়।</p></div></div></div></body></html>"
        },
        {
            "title": "আমরা কি জেনেবুঝে বিপর্যয় ডেকে আনছি | প্রথম আলো",
            "time": "2025-11-23T04:47:59",
            "imgUrl": "https://media.prothomalo.com/prothomalo-bangla%2F2025-11-23%2F2k8vwzm6%2FC01.jpg?rect=0%2C88%2C1000%2C525&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অবকাঠামোগত বিশৃঙ্খলা ঢাকার ঝুঁকিকে বহুগুণে বাড়িয়ে দিয়েছে, যার মূলে রয়েছে বিল্ডিং কোডের (ইমারত বিধিমালা) নির্দেশনাকে প্রয়োগ না করতে পারার ব্যর্থতা। শহরের প্রায় ৯০ শতাংশ ভবনই কোনো না কোনোভাবে ইমারত নির্মাণ আইন ও বিল্ডিং কোড অমান্য করে তৈরি হয়েছে, যা সেগুলোকে অত্যন্ত ঝুঁকিপূর্ণ করে তুলেছে। খুব অল্পসংখ্যক ভবন তুলনামূলকভাবে নিরাপদ হলেও, ঝুঁকিপূর্ণ ভবনের সংখ্যাই বেশি। বিল্ডিং কোডের এই পদ্ধতিগত লঙ্ঘন মূলত এর প্রয়োগ ও তদারকির দায়িত্বে থাকা প্রতিষ্ঠানগুলোর সক্ষমতার অভাবকেই চোখে আঙুল দিয়ে দেখিয়ে দেয়, যা একটি কার্যকর প্রাতিষ্ঠানিক কাঠামোর প্রয়োজনীয়তাকে অপরিহার্য করে তুলেছে।</p><p>ঢাকাকে ভূমিকম্পের ঝুঁকি থেকে সুরক্ষিত করতে একটি দ্বিমুখী কৌশল গ্রহণ করা অপরিহার্য। একদিকে যেমন বিদ্যমান ঝুঁকিপূর্ণ ভবনগুলোর নিরাপত্তা নিশ্চিত করতে হবে, তেমনই ভবিষ্যৎ নির্মাণকাজ যেন সম্পূর্ণ নিরাপদ ও টেকসই হয়, সেদিকেও নজর দিতে হবে। এই দুটি লক্ষ্য সামনে রেখেই আমাদের কর্মপরিকল্পনা সাজাতে হবে।</p><p>এর জন্য প্রথম এবং সবচেয়ে গুরুত্বপূর্ণ পদক্ষেপ হলো শহরের প্রতিটি ভবনের ভূমিকম্প ঝুঁকি মূল্যায়ন করা। মূল্যায়নের পর যেসব ভবনকে শক্তিশালী করা সম্ভব, সেগুলোকে রেট্রোফিটিং বা মজবুতকরণ করতে হবে। জাপানের মতো ভূমিকম্পপ্রবণ দেশগুলো এই পদ্ধতির সফল প্রয়োগ করে তাদের পুরোনো ভবনগুলোকে সুরক্ষিত করেছে। ঝুঁকিপূর্ণ হিসেবে চিহ্নিত ভবনগুলোর ক্ষেত্রে এই মজবুতকরণ কর্মসূচি বাস্তবায়নের কোনো বিকল্প নেই; এটিই বিদ্যমান অবকাঠামোকে সম্ভাব্য ধ্বংসের হাত থেকে বাঁচানোর একমাত্র বাস্তবসম্মত পথ।</p></div></div></div></body></html>"
        },
        {
            "title": "হাসিনার বিচার: ষড়যন্ত্রতত্ত্ব, ‘রাজনৈতিক উদ্দেশ্যপ্রণোদিত রায়’ ও তথ্যপ্রমাণ | প্রথম আলো",
            "time": "2025-11-23T04:45:37",
            "imgUrl": "https://media.prothomalo.com/prothomalo-bangla%2F2025-11-23%2Fxmj1ke77%2FShekHasina22112025.jpg?rect=0%2C0%2C2000%2C1050&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যখন শেখ হাসিনা ও তাঁর অনুসারীরা এ রায়কে ‘রাজনৈতিক প্রতিহিংসা’ বলে অভিহিত করেন, তখন তাঁরা কেবল সত্যকেই অস্বীকার করেন না; বরং ইতিহাসের এক নির্মম পরিহাসের মুখোমুখি হন। যে আন্তর্জাতিক অপরাধ ট্রাইব্যুনাল শেখ হাসিনা নিজেই প্রতিষ্ঠা করেছিলেন ১৯৭১ সালের মানবতাবিরোধী অপরাধের বিচারের জন্য, সেই ট্রাইব্যুনালেই আজ তাঁর বিচার হলো। </p><p>সেদিন জামায়াতে ইসলামীর শীর্ষ নেতাদের ‘অধিনায়কত্বের দায়’-এর নীতির ভিত্তিতেই দণ্ডিত করা হয়েছিল। যুক্তি ছিল, শীর্ষ নেতারা সরাসরি গুলি না চালালেও তাঁদের নির্দেশ, নীতি ও নীরবতাই অধস্তনদের অপরাধ করতে উৎসাহিত করেছে। আজ ইতিহাসের কী নির্মম বিচার, সেই একই নীতি তাঁর বিরুদ্ধেই অকাট্যভাবে প্রযোজ্য হচ্ছে।</p><p>এই অধিনায়কত্বের দায়ের ধারণাটি কোনো নতুন আবিষ্কার নয়, এটি নুরেমবার্গ থেকে শুরু করে রুয়ান্ডা ও সাবেক যুগোস্লাভিয়ার আন্তর্জাতিক ট্রাইব্যুনালের বিচারপ্রক্রিয়ারও ছিল মূল ভিত্তি।</p><p>রাজনৈতিক তাত্ত্বিক কার্ল শ্মিট দেখিয়েছিলেন, স্বৈরাচারী শাসকেরা প্রায়ই নিজেদের আইনের ঊর্ধ্বে স্থাপন করেন এবং একটি ‘ব্যতিক্রমী অবস্থা’ তৈরি করেন, যেখানে ‘রাষ্ট্রের শত্রু’ হিসেবে চিহ্নিত নাগরিকদের বিরুদ্ধে যেকোনো মাত্রার সহিংসতা বৈধতা পেয়ে যায়। </p><p>জুলাই-আগস্টের ঘটনাপ্রবাহে আন্দোলনকারীদের ‘রাজাকারের বাচ্চা’ বা ‘জঙ্গি’ হিসেবে আখ্যা দেওয়া ছিল ঠিক সেই ‘শত্রু’ চিহ্নিতকরণেরই প্রক্রিয়া। এ পরিস্থিতিতে শীর্ষ নেতৃত্বের প্রত্যক্ষ নির্দেশ কেবল ‘স্মোকিং গান’ হিসেবেই কাজ করে না; বরং তা এমন একটি অপরাধমূলক ব্যবস্থার অস্তিত্ব প্রমাণ করে, যেখানে রাষ্ট্রীয় বাহিনীকে বিচারবহির্ভূত হত্যাকাণ্ড চালাতে প্রাতিষ্ঠানিকভাবে উৎসাহিত করা হয়েছে।</p><p>আজ যখন আওয়ামী লীগের পক্ষ থেকে এ ট্রাইব্যুনালকে ‘অবৈধ’ বলা হচ্ছে, তখন তারা প্রকারান্তরে নিজের তৈরি করা বিচারব্যবস্থার বৈধতাকেই অস্বীকার করছে।</p></div></div></div></body></html>"
        },
        {
            "title": "ইউক্রেন-রাশিয়া যুদ্ধ অবসানে ট্রাম্পের বেঁধে দেওয়া ২৮ দফা পরিকল্পনায় উদ্বেগ | প্রথম আলো",
            "time": "2025-11-23T04:43:26",
            "imgUrl": "https://media.prothomalo.com/prothomalo-bangla%2F2025-11-23%2Fb4ru4v8q%2Ftrump-reuters.jpg?rect=0%2C0%2C5000%2C2625&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গতকাল দক্ষিণ আফ্রিকায় শুরু হওয়া জি–২০ সম্মেলনে দেওয়া যৌথ বিবৃতিতে স্বাক্ষর করেন কানাডা, ফিনল্যান্ড, ফ্রান্স, আয়ারল্যান্ড, ইতালি, জাপান, নেদারল্যান্ডস, স্পেন, যুক্তরাজ্য, জার্মানি ও নরওয়ের নেতারা। ইউরোপীয় ইউনিয়নের দুই শীর্ষ কর্মকর্তাও এতে স্বাক্ষর করেন।</p><p>বিবৃতিতে বলা হয়, ‘আমরা মনে করি, খসড়াটি একটি ভিত্তি হলেও এটির ওপর আরও কাজ করা দরকার। টেকসই শান্তি নিশ্চিত করতে আমরা আলোচনার জন্য প্রস্তুত। আমাদের নীতি খুবই স্পষ্ট—জোরপূর্বক সীমান্ত পরিবর্তন করা যাবে না।’</p></div></div></div></body></html>"
        },
        {
            "title": "উড়ালসড়কের পাইলিংয়ের সময় তিতাসের পাইপলাইনে ফাটল, গ্যাস সরবরাহ বন্ধ | প্রথম আলো",
            "time": "2025-11-23T04:42:14",
            "imgUrl": "https://media.prothomalo.com/prothomalo-bangla%2F2025-11-23%2Fuaop9h2r%2Fnarayongonj-titas.jpg?rect=0%2C190%2C3264%2C1714&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পঞ্চবটী-মুক্তারপুর উড়ালসড়কের পাইলিংয়ের কাজ শুরুর পর থেকে ফতুল্লায় অন্তত ২৫ বার তিতাসের প্রধান পাইপলাইন ফাটার ঘটনা ঘটেছে। এতে অগ্নিকাণ্ডসহ বহুবার গ্যাস সরবরাহ বন্ধ হয়ে সাধারণ মানুষ ভোগান্তিতে পড়েছেন। সেই সঙ্গে শিল্প উৎপাদনও ব্যাহত হচ্ছে।</p><p>আজ সকালে তিতাস গ্যাস ট্রান্সমিশন ডিস্ট্রিবিউশন কোম্পানি লিমিটেড সিদ্ধিরগঞ্জ অঞ্চলের ব্যবস্থাপক মশিউর রহমান প্রথম আলোকে বলেন, উড়ালসড়কের পাইলিংয়ের সময় প্রধান পাইপলাইন ফেটে গেছে। ২০ থেকে ২৫ ফুট গভীরে পাইপ থাকা অবস্থায় মাটি খুঁড়তে গিয়ে বারবার মাটি ভেঙে পড়ছে। মাটি যাতে ভেঙে না পড়ে সে জন্য চারদিকে লোহার পাত দিয়ে সুরক্ষা তৈরির কাজ চলছে। মাটি খোঁড়াসহ পাইপলাইন মেরামতে আরও পাঁচ–ছয় ঘণ্টা সময় লাগবে। মেরামতকাজ সম্পন্ন হলে দ্রুত গ্যাস সরবরাহ স্বাভাবিক করা হবে।</p><p>উড়ালসড়ক প্রকল্পের পরিচালক মো. ওয়াহিদুজ্জামান প্রথম আলোকে বলেন, শাসনগাঁও এলাকায় পাইলিংয়ের সময় তিতাসের পাইপলাইন ক্ষতিগ্রস্ত হয়েছে। সেটি দ্রুত মেরামত করার কাজ চলছে।</p></div></div></div></body></html>"
        },
        {
            "title": "সিলেটে ব্যবসায় নারীর জয়যাত্রা | প্রথম আলো",
            "time": "2025-11-23T04:37:36",
            "imgUrl": "https://media.prothomalo.com/prothomalo-bangla%2F2025-11-23%2Fs2rct4qh%2FSylhet-SP-Photo-29.jpg?rect=0%2C0%2C3488%2C1831&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দুই দশক আগেও সিলেটে ব্যবসা-বাণিজ্যে নারীদের উপস্থিতি ছিল হাতে গোনা। এখন সেখানে তৈরি হয়েছেন হাজারো নারী উদ্যোক্তা। অনেকেই পেয়েছেন সফলতা। কারও কারও ব্যবসার পরিধি তো সিলেটের গণ্ডি পেরিয়ে দেশ-বিদেশে ছড়িয়েছে। </p><p>স্থানীয় প্রশাসন, উইমেন চেম্বারসহ সংশ্লিষ্ট বিভিন্ন সংগঠনের সঙ্গে কথা বলে জানা গেছে, সিলেট বিভাগের চার জেলায় কী পরিমাণ নারী ব্যবসায়ী কিংবা উদ্যোক্তা আছেন, এর সুনির্দিষ্ট কোনো পরিসংখ্যান কোথাও সংরক্ষিত নেই। তবে চার জেলায় হাজারো নারী উদ্যোক্তা আছেন। প্রাতিষ্ঠানিক উদ্যোগের বাইরে আবার অনেক নারী অনলাইনে কিংবা বাসাবাড়িতে থেকেও ব্যবসা করছেন। সব মিলিয়ে কমপক্ষে ছয় থেকে সাত হাজার নারী ব্যবসা-বাণিজ্যে জড়িত আছেন। </p><p>সিলেট উইমেন চেম্বার অব কমার্স অ্যান্ড ইন্ডাস্ট্রির সভাপতি লুবানা ইয়াসমিন বলেন, একটা সময় শুধু পোশাক, পারলার ও টেইলার্সকেন্দ্রিক ব্যবসা-বাণিজ্যেই নারীদের দেখা যেত। এখন নারীরা প্রায় সব ধরনের ব্যবসার সঙ্গে যুক্ত হচ্ছেন। এর মধ্যে রেস্তোরাঁ, বুটিকস, ক্ষুদ্র ও কুটিরশিল্প, ক্যাটারিং, ঠিকাদারি, আইটি, ইভেন্ট ম্যানেজমেন্ট, চিকিৎসা উপকরণ বিক্রি, ফ্রিল্যান্সিং বা আউটসোর্সিং ও খাবার প্রস্তুতকারী প্রতিষ্ঠানের ব্যবসা উল্লেখযোগ্য। </p><p>উইমেন চেম্বারের সভাপতি আরও জানান, দুই দশক ধরে ধীরে ধীরে সিলেটে ছোট ও মাঝারি শিল্পে নারী উদ্যোক্তার সংখ্যা বেড়ে চলছে। নানা ধরনের সামাজিক ও অর্থনৈতিক প্রতিবন্ধকতা সত্ত্বেও পুরুষদের সঙ্গে পাল্লা দিয়ে নারীরা ব্যবসায় এগিয়ে চলেছেন। তবে নারী উদ্যোক্তাদের আরও উৎসাহিত করা গেলে সিলেটের অর্থনৈতিক ব্যবস্থা ধীরে ধীরে বদলে যাবে। </p></div></div></div></body></html>"
        },
        {
            "title": "১৩ সেনা কর্মকর্তাকে ট্রাইব্যুনালে আনা হয়েছে | প্রথম আলো",
            "time": "2025-11-23T04:37:12",
            "imgUrl": "https://media.prothomalo.com/prothomalo-bangla%2F2025-11-23%2F3em3o0vw%2FArmy-3.jpeg?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আওয়ামী লীগ সরকারের শাসনামলে গুম-নির্যাতনের ঘটনায় করা মানবতাবিরোধী অপরাধের পৃথক দুটি মামলায় আন্তর্জাতিক অপরাধ ট্রাইব্যুনালে ১৩ সেনা কর্মকর্তাকে আনা হয়েছে। বাংলাদেশ জেলের সবুজ একটি প্রিজন ভ্যানে আজ রোববার সকাল ১০টায় তাঁদের আনা হয়।</p><p>টাস্কফোর্স ফর ইন্টারোগেশন সেলে (টিএফআই সেল) গুম করে রাখার ঘটনায় করা মানবতাবিরোধী অপরাধের একটি মামলায় মোট ১৭ জন আসামি। এর মধ্যে ১০ জন গ্রেপ্তার আছেন। তাঁরা হলেন ব্রিগেডিয়ার জেনারেল মো. জাহাঙ্গীর আলম, ব্রিগেডিয়ার জেনারেল তোফায়েল মোস্তফা সারোয়ার, ব্রিগেডিয়ার জেনারেল মো. কামরুল হাসান, ব্রিগেডিয়ার জেনারেল মো. মাহাবুব আলম, ব্রিগেডিয়ার কে এম আজাদ, কর্নেল আবদুল্লাহ আল মোমেন, কর্নেল আনোয়ার লতিফ খান (অবসর প্রস্তুতিমূলক ছুটিতে), লেফটেন্যান্ট কর্নেল মো. মশিউর রহমান, লেফটেন্যান্ট কর্নেল সাইফুল ইসলাম সুমন ও লেফটেন্যান্ট কর্নেল মো. সারওয়ার বিন কাশেম।</p></div></div></div></body></html>"
        },
        {
            "title": "চলে গেলেন ‘চাঁদের আলো’ নির্মাতা | প্রথম আলো",
            "time": "2025-11-23T04:15:00",
            "imgUrl": "https://media.prothomalo.com/prothomalo-bangla%2F2025-11-23%2F4op5tvpo%2FWhatsApp-Image-2025-11-23-at-10.33.56-AM.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-22%2F104appjl%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পরে একক নির্মাতা হিসেবে শেখ নজরুল ইসলাম নির্মাণ করেন ‘চাবুক’, ‘চাঁদ’, ‘এতিম’, ‘নাগিন’, ‘মাসুম’, ‘ঈদ মোবারক’, ‘আশা’, ‘পরিবর্তন’, ‘নতুন পৃথিবী’, ‘দিদার’, ‘সালমা’, ‘বউ–শাশুড়ি’, ‘কসম’, ‘বিধাতা’, ‘স্ত্রীর পাওনা’, ‘চাঁদের আলো’, ‘চাঁদের হাসি’, ‘চক্রান্ত’, ‘সিংহ পুরুষ’, ‘সব খতম’, ‘দমন’, ‘জোছনার প্রেম’, ‘মা বড় না বউ বড়’ ইত্যাদি চলচ্চিত্র।<br>ষাটের দশকে শেখ নজরুল ইসলাম ‘সাত ভাই চম্পা’ ছবিতে অভিনয় করেন। এরপর তাঁকে দেখা যায় বেশ কয়েকটি ছবিতে অভিনয় করতে। জহির রায়হানের অসমাপ্ত ‘লেট দেয়ার বি লাইট’–এ সহকারী হিসেবে কাজ করেন; একটি চরিত্রে অভিনয়ও করেন।</p></div></div></div></body></html>"
        },
        {
            "title": "হুঁশিয়ারি বার্তা, চাই কার্যকর প্রস্তুতি | প্রথম আলো",
            "time": "2025-11-23T04:37:00",
            "imgUrl": "https://media.prothomalo.com/prothomalo-bangla%2F2020-10%2F34a1ca18-987b-4031-87a1-629ccd32714a%2Feditorial.png?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভূমিকম্পের সময় কী করতে হবে, কোথায় অবস্থান করতে হবে, কোন জায়গা নিরাপদ—এসবই বেশির ভাগ মানুষের অজানা। স্কুল, কলেজ, অফিস, বাজার—সব জায়গায় নিয়মিত মহড়া চালু করতে হবে। বিশেষজ্ঞরা যে ‘ন্যাচারাল হ্যাজার্ড গেম’ তৈরির প্রস্তাব দিয়েছেন, সেটিও যুগোপযোগী করতে হবে। উদ্ধারকাজে কোটি কোটি টাকার প্রকল্প গ্রহণ করে কোনো লাভ নেই। এর বদলে অল্প বাজেটে নিয়মিত মহড়া, প্রশিক্ষণ, স্কুলভিত্তিক শিক্ষা এবং স্বেচ্ছাসেবী দল গঠন অনেক বেশি কার্যকর হবে। জাপান, চিলি বা নেপালের অভিজ্ঞতা আমাদের দেখায়—প্রস্তুতি থাকলে প্রাণহানি অনেক কমে যায়।</p><p>আরেকটি গুরুত্বপূর্ণ বিষয়, নগর–পরিকল্পনার সংস্কার করতে হবে। বর্তমান নগরায়ণকে ৫০–১০০ বছরের মধ্যে বদলানো কঠিন। কিন্তু যেসব ভবন ঝুঁকিপূর্ণ, সেগুলো দ্রুত তালিকাভুক্ত করে ভাঙা বা সংস্কারের উদ্যোগ নিতে হবে। নতুন সব নির্মাণে কঠোরভাবে বিল্ডিং কোড মানা নিশ্চিত করতে হবে। সরকার, সিটি করপোরেশন, রাজউক—সব সংস্থার মধ্যে সমন্বয় বাড়াতে হবে।</p></div></div></div></body></html>"
        },
        {
            "title": "খাদ্যনিরাপত্তা নিশ্চিতে দ্রুত পদক্ষেপ নিন | প্রথম আলো",
            "time": "2025-11-23T04:29:47",
            "imgUrl": "https://media.prothomalo.com/prothomalo-bangla%2F2020-10%2F0ecf7067-d7c9-4778-946d-6ab4364b034e%2Feditorial_2.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সারসংকটের প্রথম সরাসরি প্রভাব পড়বে ফসলের উৎপাদনে। ধান, সবজি, ডাল কিংবা তেলবীজ—প্রতিটি খাতেই উৎপাদন কমে যাওয়ার আশঙ্কা বাস্তবসম্মত। দেশের খাদ্যশস্যের চাহিদা যেহেতু নির্দিষ্ট, সেহেতু খাদ্য সরবরাহ কমে গেলে বাজারে তার তীব্র প্রভাব পড়তে বাধ্য। খাদ্যমূল্য বৃদ্ধি পেলে তা সবচেয়ে বেশি আঘাত করবে নিম্নমধ্যবিত্ত ও দিনমজুর শ্রেণিকে। অথচ তাদের আয় স্থির কিন্তু ব্যয় বাড়ছে প্রতিনিয়ত। </p><p>সার সরবরাহসংকট, কারখানা বন্ধ থাকা কিংবা আমদানি সমস্যার ব্যাখ্যা দেওয়া হলেও মাঠপর্যায়ে কৃষকের অভিজ্ঞতার সঙ্গে তা মিলছে না। বরং প্রশ্ন উঠছে—সংকটের এই চরিত্র কি কেবল প্রশাসনিক ব্যর্থতার ফল, নাকি সুপরিকল্পিত কোনো নাশকতার অংশ?</p><p>ইতিহাস বলে, সংকট কখনো কখনো সৃষ্টি করা হয়। বিতরণব্যবস্থায় একচেটিয়া প্রভাব, পরিবেশক-ডিলারদের কারসাজি কিংবা কিছু গোষ্ঠীর মজুতদারি—সবই ইচ্ছাকৃতভাবে বাজারে ঘাটতি তৈরির কৌশল হতে পারে। প্রশ্ন হলো এই সংকট থেকে কারা লাভবান হতে পারে? ফসল উৎপাদন কমলে খাদ্যমূল্য বাড়ে, বাজারে অস্থিরতা তৈরি হয়—এতে রাজনৈতিক ও অর্থনৈতিকভাবে কোনো গোষ্ঠী লাভবান হওয়ার সুযোগ পায় কি না, তা গভীরভাবে তদন্ত করা জরুরি। </p></div></div></div></body></html>"
        },
        {
            "title": "ভূমিকম্প-পরবর্তী পরিস্থিতি: জগন্নাথ বিশ্ববিদ্যালয়ের সব ক্লাস-পরীক্ষা বন্ধ | প্রথম আলো",
            "time": "2025-11-23T04:28:17",
            "imgUrl": "https://media.prothomalo.com/prothomalo-bangla%2F2025-11-04%2Fmftn4x1x%2F3.avif?rect=0%2C14%2C621%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জগন্নাথ বিশ্ববিদ্যালয়ের (জবি) আজ রোববারের (২৩ নভেম্বর ২০২৫) সব ক্লাস–পরীক্ষা স্থগিত করা হয়েছে। <a target=\"_blank\" href=\"https://jnu.ac.bd/assets/notice/9c106115d7817b985d32fd797abae3a6.pdf\" rel=\"nofollow\">ভূমিকম্পজনিত উদ্বেগ ও আতঙ্কের কারণে</a> এ সিদ্ধান্ত নেওয়া হয়েছে বলে গতকাল শনিবার বিশ্ববিদ্যালয় প্রশাসনের এক জরুরি বিজ্ঞপ্তিতে বলা হয়েছে।</p><p>বিজ্ঞপ্তিতে বলা হয়েছে, আজকের সব ক্লাস–পরীক্ষা স্থগিত থাকলেও বিশ্ববিদ্যালয়ের অফিশিয়াল কার্যক্রম স্বাভাবিকভাবে চলবে। শিক্ষার্থীদের পরিবহন বন্ধ থাকবে। শিক্ষক ও কর্মকর্তা–কর্মচারীদের বাস চালু থাকবে। জকসু নির্বাচনের কার্যক্রম পূর্বনির্ধারিতভাবেই চলবে। স্থগিত পরীক্ষাগুলোর নতুন সময়সূচি সংশ্লিষ্ট বিভাগ যথাসময়ে ঘোষণা করবে। </p></div></div></div></body></html>"
        },
        {
            "title": "রাজশাহী পর্বের বর্ণিল উদ্বোধন করলেন এমিলি | প্রথম আলো",
            "time": "2025-11-23T04:27:23",
            "imgUrl": "https://media.prothomalo.com/prothomalo-bangla%2F2025-11-23%2F2gk9jely%2Frajshahidh067020251123img4592copy6264x4176.jpg?rect=0%2C444%2C6264%2C3289&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রথম আলোর আয়োজনে ও ইস্পাহানি গ্রুপের পৃষ্ঠপোষকতায় আন্তবিশ্ববিদ্যালয় ফুটবলের এই আসর সামনে রেখে রাজশাহী মুক্তিযুদ্ধ স্মৃতি স্টেডিয়াম ভেতরে–বাইরে বর্ণিল সাজে সেজেছে। ঘাস কেটে, রং করে প্রস্তুত করা হয়েছে মাঠ। দর্শকের বসার আসনও ধোয়ামোছা করা হয়েছে।</p><p>রাজশাহী পর্বে অংশ নেয়া চারটি দলই গতবারও অংশ নিয়েছিল। এর মধ্যে রাজশাহী বিশ্ববিদ্যালয় আঞ্চলিক পর্ব পেরিয়ে ঢাকায় সেমিফাইনাল পর্যন্ত পৌঁছে।</p><p>রাজশাহীর আঞ্চলিক পর্বের বিজয়ী দল আগামী ৭–৮ ডিসেম্বর ঢাকার ড্যাফোডিল ইন্টারন্যাশনাল ইউনিভার্সিটিতে অনুষ্ঠেয় চূড়ান্ত পর্ব অর্থাৎ কোয়ার্টার ফাইনাল পর্বের টিকিট পাবে। গত ২০–২১ নভেম্বর চট্টগ্রাম জেলা স্টেডিয়ামে এই টুর্নামেন্টের চট্টগ্রাম পর্ব হয়েছে। সেখান থেকে চূড়ান্ত পর্বের টিকিট পেয়েছে চিটাগাং ইনডিপেনডেন্ট ইউনিভার্সিটি ও প্রিমিয়ার ইউনিভার্সিটি।</p><p>সারা দেশের ৪৬টি বিশ্ববিদ্যালয়কে নিয়ে তৃতীয়বারের মতো ইস্পাহানি–প্রথম আলো আন্তবিশ্ববিদ্যালয় ফুটবল টুর্নামেন্ট হচ্ছে দেশের চারটি অঞ্চলে। অঞ্চলগুলো হলো চট্টগ্রাম, রাজশাহী, খুলনা ও ঢাকা। নকআউট ভিত্তিক টুর্নামেন্টে ঢাকার ২৮টি, চট্টগ্রামের ১০টি, খুলনা ও রাজশাহীর ৪টি করে বিশ্ববিদ্যালয় অংশ নিচ্ছে। গত বছর ইস্পাহানি–প্রথম আলো আন্তবিশ্ববিদ্যালয় ফুটবল টুর্নামেন্টের দ্বিতীয় আসরে ৪২টি দল অংশ নিয়েছিল।</p><p>আয়োজনটির সম্প্রচার সহযোগী এটিএন বাংলা।</p></div></div></div></body></html>"
        },
        {
            "title": "পরের জলবায়ু সম্মেলন তুরস্কে, বাংলাদেশে কবে | প্রথম আলো",
            "time": "2025-11-23T04:24:41",
            "imgUrl": "https://media.prothomalo.com/prothomalo-bangla%2F2025-11-23%2F86yozuh1%2FUN-Climate-Conference-COP30.jpg?rect=0%2C146%2C2047%2C1075&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>পরের সম্মেলন তুরস্কে, বাংলাদেশে কবে?</strong></p><p>এবার পিপলস প্ল্যানারিতে প্রতিবন্ধিতা (জলবায়ু) পরিষদের (কনস্টিটিউয়েন্সি) অংশগ্রহণ নিশ্চিত হয়েছে। এ নিয়ে নেপালের অধিকারকর্মী মুনা শাক্য খুব খুশি। বিশ্বনেতারা চাইলেই বিশ্বের সব মুনা শাক্যকে ঝুঁকিমুক্ত করতে পারেন। </p><p>পরবর্তী জলবায়ু সম্মেলন অস্ট্রেলিয়ায় হওয়ার কথা ছিল, কিন্তু চূড়ান্ত হয়েছে তুরস্ক। এর পরেরটি হবে ইথিওপিয়ায়। ইথিওপিয়ার নৃবিজ্ঞানী ফাসিল আর আমি বেলেম একই কক্ষে থেকেছি। বাংলাদেশ কবে জলবায়ু সম্মেলন আয়োজন করবে, তিনি জানতে চান। আমি বলেছি, ‘অবশ্যই সেই সম্ভাবনা তৈরি হচ্ছে।’</p><p>বেলেম থেকে সাও পাওলো বিমানযাত্রায় আলাপ হয় পাপুয়া নিউগিনির গোরু বাবুনা, নাইজেরিয়ার খাদ্য অধিকারকর্মী লাকি ইগবা আবেং এবং কেনিয়ার গালগেল্লো হারু বরুর সঙ্গে। তাঁরাও মনে করেন, বেলেম সম্মেলন বরাবরের মতোই অঙ্গীকারভঙ্গ করেছে ; তবে সম্মেলন থেকে তৈরি হওয়া নতুন সম্ভাবনাগুলো নিয়ে সামনে এগিয়ে যাওয়া জরুরি। </p><p>ল্যাপটপের চার্জার কিনতে গিয়ে ব্যুলেভার্দ শপিং মলে বেলেমের বিখ্যাত চিত্রকর ইম্মানুয়েল নাসারের ‘১৮ চাপাস (১৮ প্লেট)’ প্রদর্শনীর উদ্বোধন অনুষ্ঠানের শেষটুকু দেখা হয়। নাসার মূলত মিশ্র ও পপ মাধ্যমে কাজ করেন এবং তাঁর শিল্পকর্মের মাধ্যমে চলমান উন্নয়ন ও রাজনৈতিকতাকে বিদ্রূপ করেন। জলবায়ু সম্মেলন উপলক্ষ আয়োজিত এই প্রদর্শনীতেও নাসার চলমান নয়া উদারবাদী উন্নয়ন প্রক্রিয়াকে প্রশ্ন করেছেন।</p><p>বেলেমে এসেই পরিচয় হয় ব্রাজিলিয়ান লেখক ও পরিবেশবাদী এইলটন ক্রেনারের সঙ্গে। তাঁর <em>আইডিয়াস টু পস্টপন দ্য অ্যান্ড অব দ্য ওয়ার্ল্ড </em>(২০২০)’, <em>লাইফ ইজ নট ইউজফুল</em> (২০২৩) কিংবা <em>অ্যানসেস্ট্রাল ফিউচার</em> (২০২৪) বইগুলো পড়ে বহু তরুণ পরিবেশকর্মী উদ্বুদ্ধ হয়েছেন। তিনি লিখেছেন, ‘এই পৃথিবীর অণুজীব ও প্রাণসত্তা থেকে আমরা দূরে সরে এসেছি। পৃথিবীর সঙ্গে আমাদের বিচ্ছিন্নতা তৈরি হয়েছে। পৃথিবীর সঙ্গে আমাদের সম্পর্ককে গভীর করতে হবে।’ </p><p>২১ নভেম্বর বেলেম সময়ে মধ্যরাতে দেয়ালে দেয়ালে আঁকা প্রায় পরিচিত হতে থাকা গ্রাফিতিগুলো পেছনে রেখে বিমানবন্দরে পৌঁছাই। ২২ নভেম্বর ভোরে বেলেম থেকে বিমানে রওনা দেই। মেঘের তলায় ঢাকা পড়ে বেলেম শহর, আমাজন বন আর বিশ্ব জলবায়ু মঞ্চ। গুয়ামা নদীর ধারে আমাজন বনের জেলে জুয়াও বাতিস্তা কিংবা চার্লেস তেরেসদের সঙ্গে যেসব কথা হয়েছে, তা অন্য কোনো আলাপের জন্য তোলা রইল।</p><p><strong>● পাভেল পার্থ: লেখক ও গবেষক</strong></p><p> ই-মেইল: <a href=\"/cdn-cgi/l/email-protection\" class=\"__cf_email__\" data-cfemail=\"71101f181c18020513101f161d1031161c10181d5f121e1c\">[email protected]</a></p></div></div></div></body></html>"
        },
        {
            "title": "রাঙামাটি পার্বত্য জেলা পরিষদে নিয়োগ, পদ ৬২ | প্রথম আলো",
            "time": "2025-11-23T04:20:00",
            "imgUrl": "https://media.prothomalo.com/prothomalo-bangla%2F2025-10-23%2F5wr681iz%2FWhatsApp-Image-2025-10-23-at-7.25.46-PM.jpeg?rect=0%2C24%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-22%2F104appjl%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পদসংখ্যা: ২২</p><p>শিক্ষাগত যোগ্যতা ও অভিজ্ঞতা: এসএসসি বা সমমানের পরীক্ষায় উত্তীর্ণ হতে হবে। শুধু সংশ্লিষ্ট ইউনিয়ন ও ওয়ার্ডের স্থায়ী বাসিন্দারা আবেদন করতে পারবেন।</p><p>বেতন স্কেল: ৯,০০০–২১,৮০০ টাকা (গ্রেড–১৭)</p><p><strong>বয়সসীমা</strong></p><p>১৮ থেকে ৩২ বছর</p><p><strong>আবেদনের নিয়ম</strong></p><p>আবেদনকারীকে চেয়ারম্যান, রাঙামাটি পার্বত্য জেলা পরিষদ–কে সম্বোধন করে ‘নমুনা ছক’ মোতাবেক পূর্ণ নাম, স্বাক্ষরসহ পূরণ করে আবেদনপত্রে বর্ণিত প্রয়োজনীয় কাগজপত্র সংযুক্ত করে অফিস চলাকালে রাঙামাটি পার্বত্য জেলা পরিষদ, রাঙামাটি জেলা কার্যালয়ে সরাসরি বা ডাকযোগে পৌঁছাতে হবে।</p><p><strong>আবেদন ফি</strong></p><p>১ থেকে ৬ ও ৮ নম্বর পদের জন্য আবেদন ফি: ৪০০ টাকা;</p><p>৭ ও ৯ নম্বর পদের জন্য আবেদন ফি: ৩০০ টাকা।</p><p>*চেয়ারম্যান, নিয়োগসংক্রান্ত, রাঙামাটি পার্বত্য জেলা পরিষদ শিরোনামের সোনালী ব্যাংক, নিউ কোর্ট বিল্ডিং শাখার চলতি হিসাব নম্বর–৫৪১৯২৪০০০০৪৭২ তে জমা দিয়ে জমা স্লিপের মূল কপি সংযুক্ত করতে হবে।</p></div></div></div></body></html>"
        },
        {
            "title": "সেনা কর্মকর্তাদের ট্রাইব্যুনালে আনা উপলক্ষে ব্যাপক নিরাপত্তা | প্রথম আলো",
            "time": "2025-11-23T04:11:11",
            "imgUrl": "https://media.prothomalo.com/prothomalo-bangla%2F2025-11-23%2Fb9vi48my%2FArmy.jpeg?rect=0%2C0%2C1599%2C839&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ মামলায় ক্ষমতাচ্যুত প্রধানমন্ত্রী শেখ হাসিনা, সাবেক স্বরাষ্ট্রমন্ত্রী আসাদুজ্জামান খান, সাবেক প্রধানমন্ত্রীর উপদেষ্টা তারিক আহমেদ সিদ্দিকসহ সাত আসামি পলাতক।</p><p>জয়েন্ট ইন্টারোগেশন সেলে (জেআইসি) গুম করে রাখার ঘটনায় মানবতাবিরোধী অপরাধের আরেক মামলায় ১৩ জনকে আসামি করা হয়েছে। এর মধ্যে ৩ আসামি গ্রেপ্তার আছেন। তাঁরা হলেন প্রতিরক্ষা গোয়েন্দা মহাপরিদপ্তরের (ডিজিএফআই) সাবেক ৩ পরিচালক মেজর জেনারেল শেখ মো. সরওয়ার হোসেন, ব্রিগেডিয়ার জেনারেল মো. মাহবুবুর রহমান সিদ্দিকী ও ব্রিগেডিয়ার জেনারেল আহমেদ তানভির মাজাহার সিদ্দিকী।</p><p>এ মামলায় ক্ষমতাচ্যুত প্রধানমন্ত্রী শেখ হাসিনা, সাবেক প্রধানমন্ত্রীর উপদেষ্টা তারিক আহমেদ সিদ্দিকসহ ১০ আসামি পলাতক।</p><p>গুমের এই দুটি মামলায় এর আগে গত ২২ অক্টোবর গ্রেপ্তার আসামিদের ট্রাইব্যুনালে হাজির করা হয়েছিল।</p></div></div></div></body></html>"
        }
    ]
}