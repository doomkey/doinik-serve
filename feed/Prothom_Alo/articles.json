{
    "source": "প্রথম আলো",
    "articles": [
        {
            "title": "ভেনেজুয়েলায় নৌযানে আবারও হামলার অনুমোদন, নিশ্চিত করল হোয়াইট হাউস | প্রথম আলো",
            "time": "2025-12-02T05:20:00",
            "imgUrl": "https://media.prothomalo.com/prothomalo-bangla%2F2025-12-02%2Fejl7zsu1%2FKaroline-Leavitt-Reuters.jpg?rect=0%2C0%2C3000%2C1575&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভেনেজুয়েলার অভিযুক্ত মাদকবাহী নৌযানগুলোয় দ্বিতীয় দফায় হামলার অনুমোদন দিয়েছেন যুক্তরাষ্ট্রের নৌবাহিনীর একজন শীর্ষ কমান্ডার। হোয়াইট হাউসের পক্ষ থেকে এ তথ্য নিশ্চিত করা হয়।</p><p> হোয়াইট হাউসের প্রেস সেক্রেটারি ক্যারোলিন লেভিত গতকাল সোমবার বলেন, নতুন করে হামলার নির্দেশনা দিয়ে ‘অ্যাডমিরাল (ফ্রাঙ্ক) ব্র্যাডলি তাঁর কর্তৃত্ব ও আইনের মধ্যে থেকেই ভালোভাবে কাজ করেছেন।’</p><p> ক্যারোলিন লেভিত নিশ্চিত করে বলেন, প্রতিরক্ষামন্ত্রী পিট হেগসেথ হামলার অনুমোদন দিয়েছেন। তবে ওয়াশিংটন পোস্ট যেভাবে লিখেছে, সেভাবে তিনি ‘সবাইকে হত্যা’র নির্দেশ দেননি।</p></div></div></div></body></html>"
        },
        {
            "title": "কামরাঙ্গীরচরে মুদিদোকানের কর্মচারীকে কুপিয়ে হত্যা | প্রথম আলো",
            "time": "2025-12-02T05:17:22",
            "imgUrl": "https://media.prothomalo.com/prothomalo-bangla%2F2021-05%2F54334723-6958-45af-9ebf-ef30f647dc91%2Fkill.png?rect=0%2C28%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজধানীর কামরাঙ্গীরচরে দুর্বৃত্তদের ছুরিকাঘাতে রকি (২৫) নামের মুদিদোকানের এক কর্মচারী নিহত হয়েছেন। গতকাল সোমবার দিবাগত রাত সাড়ে তিনটার দিকে বড়গ্রাম মাতব্বর বাজার এলাকায় হারিকেন ফ্যাক্টরির সামনে এ ঘটনা ঘটে বলে জানান রকির স্বজনেরা।</p><p>ঢাকা মেডিকেল কলেজ হাসপাতাল সূত্র জানায়, নিহত রকি মাদারীপুর সদর উপজেলার দুধখালী গ্রামের রিকশাচালক আবু সাঈদের ছেলে। ছোটবেলা থেকেই তিনি মামার বাড়ি কামরাঙ্গীরচর বড়গ্রামে থাকতেন। কেরানীগঞ্জের একটি মুদিদোকানে কর্মচারী হিসেবে কাজ করতেন তিনি। গতকাল গভীর রাতে রাস্তার পাশে রক্তাক্ত অবস্থায় পড়ে থাকতে দেখে তাঁকে উদ্ধার করে ঢাকা মেডিকেল কলেজ হাসপাতালে নেওয়া হয়। আজ মঙ্গলবার ভোর সাড়ে চারটার দিকে চিকিৎসকেরা তাঁকে মৃত ঘোষণা করেন। তাঁর দুই হাঁটুর পেছনে ধারালো অস্ত্রের গভীর আঘাত ছিল।</p></div></div></div></body></html>"
        },
        {
            "title": "স্বাধীনতার ঘোষণায় বাংলাদেশের উন্মেষ | প্রথম আলো",
            "time": "2025-12-02T05:04:35",
            "imgUrl": "https://media.prothomalo.com/prothomalo-bangla%2F2025-12-01%2Fvt6xvc5z%2FCapture.PNG?rect=0%2C38%2C715%2C375&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ব্রিটিশরা ভারত ছেড়ে যাওয়ার সময় পাকিস্তান নামে যে নতুন রাষ্ট্রটি গঠন করে, সেটির দুই অংশ ছিল ভৌগোলিকভাবে বিচ্ছিন্ন। ইতিহাস, ভাষা, সংস্কৃতি ও সমাজের ভিন্নতার বিষয়টি উপেক্ষা করে পাকিস্তান রাষ্ট্রের সৃষ্টিকে মঈদুল হাসানের মূলধারা ’৭১ বইতে ‘পরিকল্পনার অভিনবত্ব’ হিসেবে অভিহিত করা হয়েছে।</p><p>পাকিস্তানের পূর্ব ও পশ্চিমের একে অপরের ভিন্নতার মধ্যে রাষ্ট্র গঠনের পরই শুরু হয় বাঙালিদের ওপর নানা কিছু চাপিয়ে দেওয়ার চেষ্টা। পশ্চিম পাকিস্তান শুরুতেই চাইল উর্দু ভাষা চাপিয়ে দিতে। রাষ্ট্রভাষা বাংলার দাবিতে বাংলাদেশের তরুণেরা প্রাণ দিলেন ১৯৫২ সালে। ১৯৫৪ সালের নির্বাচনে মুসলিম লীগকে হারিয়ে যুক্তফ্রন্টের বড় জয়, ১৯৫৮ সালে সামরিক শাসন জারি, ১৯৬২ সালে আইয়ুববিরোধী আন্দোলন, ছয় দফা আন্দোলন, উনসত্তরের গণ-অভ্যুত্থান, সত্তরের নির্বাচনে আওয়ামী লীগের বিপুল বিজয়ের পরও ক্ষমতা হস্তান্তর না করা—এসবই স্বাধীনতার ঘোষণার পটভূমি তৈরি করে।</p><p>১৯৭১ সালের ৭ মার্চ বঙ্গবন্ধু শেখ মুজিবুর রহমান তৎকালীন রেসকোর্স ময়দানে ঐতিহাসিক জনসভায় দেওয়া ঐতিহাসিক ভাষণে ‘এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম’ বললেও সেটি আনুষ্ঠানিক স্বাধীনতার ঘোষণা ছিল না।</p></div></div></div></body></html>"
        },
        {
            "title": "রাশিয়াকে ভূখণ্ডগত ছাড় না দেওয়াটাই ইউক্রেনের জন্য বড় চ্যালেঞ্জ: জেলেনস্কি | প্রথম আলো",
            "time": "2025-12-02T05:00:17",
            "imgUrl": "https://media.prothomalo.com/prothomalo-bangla%2F2025-12-02%2Fda9ddd58%2FUntitled-1.jpg?rect=0%2C0%2C770%2C404&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মাখোঁ বলেন, ‘ইউক্রেনকেই তার নিজস্ব ভূখণ্ডের সীমানা নির্ধারণ করতে হবে।’ একই সঙ্গে তিনি ইঙ্গিত দিয়েছেন, যুদ্ধ অবসানে চুক্তির প্রশ্ন এলে ইউক্রেনের জন্য সম্ভাব্য নিরাপত্তা নিশ্চয়তা নিয়ে ওয়াশিংটন ও ইউরোপীয় মিত্রদের মধ্যে আরও আলোচনা হবে।</p><p>ইতালির প্রধানমন্ত্রী জর্জিয়া মেলোনিও ইউরোপ ও যুক্তরাষ্ট্রের মধ্যে শান্তির পথের অগ্রযাত্রায় ঐক্যের প্রয়োজনীয়তার ওপর জোর দিয়েছেন। এক বিবৃতিতে তিনি জেলেনস্কির ‘ধারাবাহিক গঠনমূলক অবস্থান’-এর প্রশংসা করেন। তিনি আশা প্রকাশ করেন, ভবিষ্যৎ আলোচনায় রাশিয়াও নিজেদের দিক থেকে ‘কার্যকর ভূমিকা’ রাখবে।</p><p>আলোচনার ক্ষেত্রে সবচেয়ে স্পর্শকাতর জায়গাটি হলো ভূখণ্ড–সংক্রান্ত ইস্যু।</p></div></div></div></body></html>"
        },
        {
            "title": "বিদেশ সফরের অনুমতি পাননি ৩ ডেপুটি গভর্নর | প্রথম আলো",
            "time": "2025-12-02T05:00:00",
            "imgUrl": "https://media.prothomalo.com/prothomalo-bangla%2F2023-12%2Fe7b97cd8-d79c-43f5-8b12-6857cfcd1a04%2Fbb.jpg?rect=0%2C13%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত জুলাইয়ে মরক্কোয় ইসলামি অর্থায়ন ব্যবস্থা নিয়ে ইসলামিক ফিন্যান্সিয়াল সার্ভিসেস বোর্ডের (আইএফএসবি) বার্ষিক সভা অনুষ্ঠিত হয়। সেখানে অংশ নেওয়ার কথা ছিল ডেপুটি গভর্নর মো. কবির আহাম্মদের। এ জন্য আর্থিক প্রতিষ্ঠান বিভাগ থেকে জিও চাওয়া হলেও শেষ পর্যন্ত কোনো আদেশ জারি হয়নি।</p><p>গত সেপ্টেম্বরে ফ্রান্সে ডিজিটাল লেনদেন ও কার্ড ব্যবস্থা নিয়ে এক কর্মশালায় যোগদানের আমন্ত্রণ পায় বাংলাদেশ ব্যাংক। বাংলাদেশ ব্যাংকের পক্ষ থেকে তাতে ডেপুটি গভর্নর জাকির হোসেন চৌধুরীকে অংশ নেওয়ার অনুমোদন দেওয়া হয়। তাঁর এই সফরে খরচ ভারতের একটি প্রতিষ্ঠানের বহন করার কথা ছিল। কিন্তু সরকারি আদেশ জারি না হওয়ায় তিনি যেতে পারেননি।</p><p>গত নভেম্বরে ঘটেছে একই ধরনের আরও দুটি ঘটনা। একটি আন্তর্জাতিক মুদ্রা তহবিলের (আইএমএফ) এক দিনের এক প্রশিক্ষণ কর্মশালা হওয়ার কথা ছিল যুক্তরাষ্ট্রে। ডেপুটি গভর্নর হাবিবুর রহমানকে তাতে অংশ নেওয়ার মনোনয়ন দেয় বাংলাদেশ ব্যাংক। এই সফরের খরচ বহনের কথা ছিল আইএমএফের। কিন্তু সরকারি জিও জারি না হওয়ায় তিনিও যেতে পারেননি।</p></div></div></div></body></html>"
        },
        {
            "title": "স্মার্টফোনে ঘন ঘন আনলক করা যেভাবে মস্তিষ্ক ক্ষতিগ্রস্ত করছে | প্রথম আলো",
            "time": "2025-12-02T05:00:00",
            "imgUrl": "https://media.prothomalo.com/prothomalo-bangla%2F2025-12-01%2F3lcrx14c%2FSmartphone.-Reuters1.png?rect=0%2C45%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কখনো কি গুনে দেখেছেন, আপনি এক দিনে কতবার স্মার্টফোন আনলক করেন? এ সংখ্যা যদি দিনে ১০০ বারের কাছাকাছি হয়, গবেষকদের মতে, এটি উদ্বেগের কারণ। যুক্তরাজ্যের নটিংহ্যাম ট্রেন্ট বিশ্ববিদ্যালয় ও দক্ষিণ কোরিয়ার কেইমিয়ং বিশ্ববিদ্যালয়ের গবেষণায় দেখা গেছে, দিনে ১০০ থেকে ১১০ বারের বেশি ফোন আনলক করলে মনোযোগ, কাজের স্মৃতি এবং নতুন তথ্য শেখার দক্ষতা হ্রাস পেতে শুরু করে। প্রতিদিনের আনলক সংখ্যা ১৫০–এর কাছাকাছি হলে সেই ক্ষতি আরও স্পষ্ট হয়।</p><p>ফোনের নোটিফিকেশনের প্রতিটি শব্দ, আলো বা পপআপ মস্তিষ্কে ক্ষুদ্র উত্তেজনা তৈরি করে, ফলে মানুষ বারবার ফোন হাতে নেন। অনেক সময় নোটিফিকেশন না এলেও অভ্যাসবশত ফোন চালু করা এখন অনেকের অভ্যাসে পরিণত হয়েছে। এ বিষয়ে স্ট্যানফোর্ড বিশ্ববিদ্যালয়ের মনোরোগ বিষয়ের অধ্যাপক আনা লেম্বকি বলেন, ফোন মস্তিষ্কে আসক্তির মতো অনুভূতি তৈরি করে। ফোন চেক করা অভ্যাস নয়, প্রতিক্রিয়া হয়ে দাঁড়ায়। ফোন দূরে রাখলে অস্বস্তি, ফাঁকা ফাঁকা ভাব তৈরি হয়।</p></div></div></div></body></html>"
        },
        {
            "title": "পরীক্ষা বন্ধ রাখলে শিক্ষকেরা শাস্তির মুখোমুখি হবেন : শিক্ষা উপদেষ্টা | প্রথম আলো",
            "time": "2025-12-02T04:46:20",
            "imgUrl": "https://media.prothomalo.com/prothomalo%2Fimport%2Fmedia%2F2017%2F12%2F28%2Fa1c2d6f30fd9074146a8b71ced6852e2-5a44cc49ca9e2.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শিক্ষা উপদেষ্টা বলেন, ‘এখানে সরকার একেবারে দৃঢ়ভাবে তার অবস্থান ব্যক্ত করছে। পরীক্ষায় কোনো রকমের আপস এখানে হবে না। পরীক্ষা আপনাদের নিতে হবে, যাতে শিক্ষার্থীদের ওপরে যে চাপ এবং অভিভাবকদের ওপরেও যে চাপ, সেটা যেন লাঘব হয়।’</p><p>উপদেষ্টা বলেন, ‘আজকে (গতকাল সোমবার) সন্ধ্যায় সব জেলা প্রশাসনের সঙ্গে আমরা কথা বলেছি, তারা সবাই জানাচ্ছেন, পরীক্ষা দিতে ছাত্রছাত্রীরা আগ্রহী, অভিভাবকরা আগ্রহী। তবে একটি অংশ পরীক্ষা নিচ্ছে না। আমি বলব, শিক্ষকেরা আগামীকাল (আজ) তাঁদের স্কুলের পরীক্ষা নেবেন। অন্যথায় তাঁরা শাস্তির মুখোমুখি হবেন।’</p></div></div></div></body></html>"
        },
        {
            "title": "শ্রেয়াস আইয়ারের সঙ্গে কি প্রেম করছেন ম্রুণাল ঠাকুর | প্রথম আলো",
            "time": "2025-12-02T04:45:00",
            "imgUrl": "https://media.prothomalo.com/prothomalo-bangla%2F2025-11-30%2Foo4khryc%2F1764403346575IyerandMrunal.webp?rect=0%2C0%2C1024%2C538&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-22%2F104appjl%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সেসব পোস্টে আরও বলা হয়েছে, তারকাখ্যাতির কারণে মিডিয়া ও জনসমক্ষে বিষয়টি সামনে এলে সম্পর্কের ওপর যে চাপ সৃষ্টি হতে পারে, তা এড়াতেই তাঁদের এই সিদ্ধান্ত। তাই জনসমক্ষে বা ইভেন্টে না এসে, তাঁরা মূলত ঘনিষ্ঠ বন্ধুবান্ধবদের উপস্থিতিতে অথবা একান্তই দেখা করছেন।<br>এ নিয়ে সংবাদ প্রকাশ করেছে ভারতের ওয়ান ক্রিকেট, ওডিশা টিভি। তবে এটি অবশ্যই উল্লেখ করা দরকার, এই প্রেমের জল্পনা পুরোপুরি অনলাইন জল্পনার ওপর ভিত্তি করে তৈরি, এবং শ্রেয়াস বা ম্রুণাল—কেউই এখনো পর্যন্ত আনুষ্ঠানিকভাবে এ বিষয়ে কোনো মন্তব্য করে সত্যতা নিশ্চিত করেননি। এমনকি তাঁদের কাছের কেউই এ বিষয় নিশ্চিত করেননি। তাই এটিকে আপাতত গুজবই বলা যায়।</p></div></div></div></body></html>"
        },
        {
            "title": "কারিগরি শিক্ষা অধিদপ্তরে ২১৮ পদে নিয়োগ, আবেদন শেষ ৩ ডিসেম্বর | প্রথম আলো",
            "time": "2025-12-02T04:43:55",
            "imgUrl": "https://media.prothomalo.com/prothomalo-bangla%2F2024-12-22%2F37n9u6up%2FJob-1.jpg?rect=0%2C8%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>১০.</strong> অফিস সহকারী কাম কম্পিউটার মুদ্রাক্ষরিক<br>পদসংখ্যা: ২৭<br>গ্রেড ও বেতন স্কেল: ৯,৩০০–২২,৪৯০ টাকা (গ্রেড–১৬)<br><strong>১১.</strong> স্টোরকিপার (সার্ভে)<br>পদসংখ্যা: ১<br>গ্রেড ও বেতন স্কেল: ৯,৩০০–২২,৪৯০ টাকা (গ্রেড–১৬)<br><strong>১২.</strong> ডাটা প্রসেসর<br>পদসংখ্যা: ২৯<br>গ্রেড ও বেতন স্কেল: ৯,৩০০–২২,৪৯০ টাকা (গ্রেড–১৬)<br><strong>১৩.</strong> এলডিএ কাম ডাটা প্রসেসর<br>পদসংখ্যা: ৩<br>গ্রেড ও বেতন স্কেল: ৯,৩০০–২২,৪৯০ টাকা (গ্রেড–১৬)<br><strong>১৪.</strong> হিসাব সহকারী<br>পদসংখ্যা: ৯<br>গ্রেড ও বেতন স্কেল: ৯,৩০০–২২,৪৯০ টাকা (গ্রেড–১৬)<br><strong>১৫.</strong> এলডিএ কাম ক্যাশিয়ার<br>পদসংখ্যা: ১<br>গ্রেড ও বেতন স্কেল: ৯,৩০০–২২,৪৯০ টাকা (গ্রেড–১৬)<br><strong>১৬.</strong> এলডিএ কাম টাইপিস্ট<br>পদসংখ্যা: ১<br>গ্রেড ও বেতন স্কেল: ৯,৩০০–২২,৪৯০ টাকা (গ্রেড–১৬)<br><strong>১৭.</strong> সহকারী লাইব্রেরিয়ান কাম ক্যাটালগার<br>পদসংখ্যা: ১১<br>গ্রেড ও বেতন স্কেল: ৯,৩০০–২২,৪৯০ টাকা (গ্রেড–১৬)<br><strong>১৮.</strong> ক্যাশ সরকার<br>পদসংখ্যা: ২<br>গ্রেড ও বেতন স্কেল: ৯,৩০০–২২,৪৯০ টাকা (গ্রেড–১৬)<br><strong>১৯.</strong> স্কিল্ডম্যান<br>পদসংখ্যা: ৮<br>গ্রেড ও বেতন স্কেল: ৮,৫০০–২০,৫৭০ টাকা (গ্রেড–১৯)</p></div></div></div></body></html>"
        },
        {
            "title": "নরসিংদীতে অটোরিকশার সঙ্গে সংঘর্ষে মোটরসাইকেলের আরোহী ২ বন্ধু নিহত | প্রথম আলো",
            "time": "2025-12-02T04:31:02",
            "imgUrl": "https://media.prothomalo.com/prothomalo-bangla%2F2025-12-02%2Fjq9ira92%2F2-image-collage-Recovered.jpg?rect=0%2C23%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুলিশ ও দুই বন্ধুর স্বজনদের সূত্রে জানা যায়, মনোহরদীতে ব্যবসার কাজ শেষে মোটরসাইকেলে শিবপুর ফিরছিলেন শফিক ও মাহমুদুল। রাত আটটার দিকে পচারবাড়ি এলাকায় পৌঁছালে বিপরীত দিক থেকে আসা একটি অটোরিকশার সঙ্গে তাঁদের মোটরসাইকেলের মুখোমুখি সংঘর্ষ হয়। এতে মোটরসাইকেল ও অটোরিকশা দুমড়েমুচড়ে যায়। ঘটনাস্থলেই মারা যান মাহমুদুল। আহত শফিককে স্থানীয় লোকজন উদ্ধার করে হাসপাতালে নিয়ে যাচ্ছিলেন। পথে তিনিও মারা যান।</p><p>শিবপুর মডেল থানার ভারপ্রাপ্ত কর্মকর্তা (ওসি) আফজাল হোসাইন বলেন, লাশ উদ্ধার করে ময়নাতদন্তের জন্য নরসিংদী সদর হাসপাতালে পাঠানো হয়েছে। পরবর্তী আইনগত ব্যবস্থা প্রক্রিয়াধীন।</p></div></div></div></body></html>"
        },
        {
            "title": "সিলেট মহানগরে রাত সাড়ে নয়টার পর বন্ধ রাখতে হবে বাণিজ্যিক প্রতিষ্ঠান | প্রথম আলো",
            "time": "2025-12-02T04:24:05",
            "imgUrl": "https://media.prothomalo.com/prothomalo-bangla%2F2025-12-02%2F7kxe9uf2%2FSylhetDH052920251202Sylhet-Pic-02.jpg?rect=0%2C162%2C2000%2C1050&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সভায় মহানগরের বিভিন্ন বাজার কমিটির নেতারা অংশ নেন। পরে রাত সোয়া আটটার দিকে সিলেট মহানগর পুলিশের অতিরিক্ত উপকমিশনার (গণমাধ্যম) মোহাম্মদ সাইফুল ইসলাম স্বাক্ষরিত সংবাদ বিজ্ঞপ্তিতে সভার সিদ্ধান্ত তুলে ধরা হয়।</p><p>সভায় সর্বসম্মতিক্রমে দুটি সিদ্ধান্ত নেওয়া হয়। প্রথম সিদ্ধান্ত অনুযায়ী, সিলেট মহানগর এলাকার হোটেল-রেস্তোরাঁ ও ওষুধের দোকান ছাড়া সব বাণিজ্যিক প্রতিষ্ঠান রাত সাড়ে নয়টা পর্যন্ত খোলা রাখা যাবে। আগামী রোববার থেকে এ সিদ্ধান্ত কার্যকর হবে।</p></div></div></div></body></html>"
        },
        {
            "title": "সংযুক্ত আরব আমিরাত: মরুভূমির বুকে ঐক্যের বিজয় | প্রথম আলো",
            "time": "2025-12-02T04:20:10",
            "imgUrl": "https://media.prothomalo.com/prothomalo-bangla%2F2025-12-01%2Fdkbuw612%2Fuae-flag.jpg?rect=0%2C56%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>১৯৭১ সাল। বাঙালির ইতিহাসের সবচেয়ে গৌরবোজ্জ্বল বছর, রক্তক্ষয়ী মুক্তিযুদ্ধের মাধ্যমে স্বাধীনতার স্বাদ পাওয়ার বছর। কাকতালীয়ভাবে ঠিক এই একই বছরে, মধ্যপ্রাচ্যের উত্তপ্ত মরুভূমির বুকে জন্ম নিচ্ছিল আরেকটি নতুন রাষ্ট্র, যার ভিত্তি কোনো যুদ্ধ নয়; বরং ছিল অটুট ‘ঐক্য’।</p><p>আজ ২ ডিসেম্বর, সংযুক্ত আরব আমিরাতের (ইউএই) জাতীয় দিবস। দেশটি দিনটিকে উদ্‌যাপন করে ‘স্পিরিট অব দ্য ইউনিয়ন’ বা ঐক্যের চেতনার বিজয় হিসেবে।</p><p>ব্রিটিশরা যখন পারস্য উপসাগরীয় অঞ্চল বা তৎকালীন ‘ট্রুশিয়াল স্টেটস’ ছেড়ে যাওয়ার ঘোষণা দেয়, তখন এই অঞ্চলের ছোট ছোট শেখতন্ত্রগুলোর ভবিষ্যৎ নিয়ে শঙ্কা দেখা দিয়েছিল। কিন্তু আবুধাবির শাসক শেখ জায়েদ বিন সুলতান আল নাহিয়ান এবং দুবাইয়ের শাসক শেখ রাশিদ বিন সাইদ আল মাকতুম এক দূরদর্শী স্বপ্ন দেখলেন। তাঁরা বুঝলেন, আলাদা থাকলে টিকে থাকা কঠিন, কিন্তু এক হলে তাঁরা অজেয়।</p></div></div></div></body></html>"
        },
        {
            "title": "চট্টগ্রামের যে ৯ বিদ্যালয়ে বার্ষিক পরীক্ষা স্থগিত | প্রথম আলো",
            "time": "2025-12-02T04:19:28",
            "imgUrl": "https://media.prothomalo.com/prothomalo-bangla%2F2025-12-02%2Fv0j3zt6k%2Fa7dfae0a-beb9-4973-ab55-9fcc8b2a0ee7.jfif?rect=0%2C113%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>চার দফা দাবিতে সারা দেশের মতো চট্টগ্রাম নগরের সরকারি মাধ্যমিক বিদ্যালয়ে লাগাতার কর্মবিরতি পালন করছেন শিক্ষকেরা। ফলে বিদ্যালয়গুলোর বার্ষিক পরীক্ষা অনুষ্ঠিত হচ্ছে না। শিক্ষকেরা বলছেন, তাঁরা আগেই শিক্ষার্থী ও অভিভাবকদের জানিয়েছেন। তবে গতকাল সোমবার অন্তত তিনটি বিদ্যালয়ের সামনে থেকে শিক্ষার্থীদের ফেরত যেতে দেখা গেছে। আজ মঙ্গলবারও চলছে শিক্ষকদের কর্মবিরতি।</p><p>বাংলাদেশ সরকারি মাধ্যমিক শিক্ষক সমিতির ব্যানারে এ কর্মসূচি চলছে। সমিতির পক্ষ থেকে বলা হয়, দীর্ঘদিনের পেশাগত মর্যাদা ও বেতন-ভাতাসংক্রান্ত চার দফা দাবির বিষয়ে মাধ্যমিক ও উচ্চশিক্ষা অধিদপ্তরের সামনে শিক্ষকেরা দুই দিন অবস্থান কর্মসূচি পালন করেছেন। কিন্তু দাবিগুলো না মানায় এখন লাগাতার কর্মবিরতিতে গেছেন।</p><p>চট্টগ্রাম নগরের সরকারি বিদ্যালয় মোট ১০টি। সেগুলো হলো চট্টগ্রাম সরকারি উচ্চবিদ্যালয়, সরকারি মুসলিম উচ্চবিদ্যালয়, হাজী মুহাম্মদ মহসিন সরকারি উচ্চবিদ্যালয়, নাসিরাবাদ সরকারি উচ্চবিদ্যালয়, বাকলিয়া সরকারি উচ্চবিদ্যালয়, ডা. খাস্তাগীর সরকারি বালিকা উচ্চবিদ্যালয়, চট্টগ্রাম সরকারি বালিকা উচ্চবিদ্যালয়, সিটি সরকারি বালিকা উচ্চবিদ্যালয়, চট্টগ্রাম কলেজিয়েট স্কুল ও চট্টগ্রাম সরকারি মডেল স্কুল অ্যান্ড কলেজ।</p></div></div></div></body></html>"
        },
        {
            "title": "জামিনে মুক্তির দেড় ঘণ্টা পর আবারও পুলিশ হেফাজতে ভারতের ৬ নাগরিক | প্রথম আলো",
            "time": "2025-12-02T04:16:32",
            "imgUrl": "https://media.prothomalo.com/prothomalo-bangla%2F2025-10-24%2F1x0yovl4%2FChapainawabgonjDH.jpg?rect=0%2C0%2C3723%2C1955&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>একরামুল হক আরও বলেন, ছয়জনের মধ্যে একজন অন্তঃসত্ত্বা। তিনি যেকোনো সময় বাচ্চা প্রসব করতে পারেন। বিষয়টি বিবেচনায় নিয়ে তাঁকেসহ মোট চারজনকে জামিন দেওয়া হয়েছে। অন্য দুজন শিশু। ৩ ডিসেম্বর মামলার শুনানির তারিখ রয়েছে। ওই দিন আসামিদের আদালতে হাজির হতে বলা হয়েছে।</p><p>ফারুক হোসেন বলেন, কারাগার থেকে মুক্তির পর ভারতের নাগরিকেরা গণমাধ্যমের সঙ্গে কথা বলেন। এরপর তাঁরা তাঁর বাড়িতে আসেন। রাতে খাওয়া শেষ হওয়ার পর পুলিশের একটি দল আবার তাঁদের নিয়ে যায়। ফারুক হোসেন বলেন, ‘তাদের কেন নিয়ে যাওয়া হচ্ছে, পুলিশের কাছে জানতে চেয়েও সদুত্তর পাইনি।’</p></div></div></div></body></html>"
        },
        {
            "title": "‘নেইমার বা ভিনি ৯০ শতাংশ ফিট থাকলেও আমি অন্য কাউকে ডাকব’: আনচেলত্তি | প্রথম আলো",
            "time": "2025-12-02T04:15:00",
            "imgUrl": "https://media.prothomalo.com/prothomalo-bangla%2F2025-09-09%2Fa6bvd6wk%2Fancelotti.jpg?rect=0%2C0%2C1024%2C538&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ব্রাজিল কোচ কার্লো আনচেলত্তি বলেছেন, শুধু ‘১০০% ফিট’ খেলোয়াড়েরাই ব্রাজিলের বিশ্বকাপ দলে সুযোগ পাবেন। নেইমার ও ভিনিসিয়ুসের ক্ষেত্রেও নিয়মটি শিথিল করা হবে না। আনচেলত্তি সাফ বলে দিয়েছেন, যদি নেইমার কিংবা ভিনিসিয়ুস শারীরিকভাবে ৯০ শতাংশ ফিট হন, তাহলে শতভাগ ফিট থাকা অন্য খেলোয়াড়কে দলে ডাকবেন তিনি।</p><p>ব্রাজিলের টিভি চ্যানেল ‘রেকর্ড’-এর অনুষ্ঠান ‘স্পোর্ত রেকর্ড’-এ এই মন্তব্য করেন আনচেলত্তি।</p><p>চোটের কারণে দুই বছরের বেশি সময় ধরে ব্রাজিল দলের বাইরে নেইমার। তাঁর বিষয়ে আনচেলত্তি আগেই বলে দিয়েছেন, ২০২৬ বিশ্বকাপ দলে জায়গা পেতে নেইমারকে শতভাগ ফিটনেস ফিরে পেতে হবে।</p></div></div></div></body></html>"
        },
        {
            "title": "খালেদা জিয়াকে ‘অতি গুরুত্বপূর্ণ ব্যক্তি’ ঘোষণার সিদ্ধান্ত, পাবেন এসএসএফের নিরাপত্তা | প্রথম আলো",
            "time": "2025-12-02T04:08:13",
            "imgUrl": "https://media.prothomalo.com/prothomalo-bangla%2F2025-12-02%2Fifdy8gxf%2FUntitled-2.jpg?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সাবেক প্রধানমন্ত্রী ও বিএনপির চেয়ারপারসন খালেদা জিয়াকে ‘অতি গুরুত্বপূর্ণ ব্যক্তি’ ঘোষণা করার সিদ্ধান্ত নিয়েছে সরকার। এর মাধ্যমে তিনি স্পেশাল সিকিউরিটি ফোর্সের (এসএসএফ) নিরাপত্তা পাবেন। </p><p>অন্তর্বর্তী সরকারের স্থানীয় সরকার উপদেষ্টা আসিফ মাহমুদ সজীব ভুঁইয়া গতকাল সোমবার দিবাগত রাত সাড়ে ১২টার দিকে এ বিষয়ে তাঁর ভেরিফায়েড ফেসবুক পেজে একটি পোস্ট দেন।</p><p>পোস্টে আসিফ মাহমুদ সজীব ভুঁইয়া লিখেছেন, বিএনপির চেয়ারপারসন ও সাবেক প্রধানমন্ত্রী খালেদা জিয়াকে ‘অতি গুরুত্বপূর্ণ ব্যক্তি’ (ভিভিআইপি) হিসেবে ঘোষণা করেছে সরকার। এ-সংক্রান্ত প্রজ্ঞাপন প্রধান উপদেষ্টার কার্যালয় থেকে জারি করা হয়েছে। প্রজ্ঞাপনে তাঁর নিরাপত্তা নিশ্চিতে এসএসএফ নিয়োগের নির্দেশ দেওয়া হয়েছে, যা অবিলম্বে কার্যকর হবে।</p></div></div></div></body></html>"
        },
        {
            "title": "স্ত্রীর গয়না বিক্রির টাকা দিয়ে গরুর খামার করে সফল মনজুরুল | প্রথম আলো",
            "time": "2025-12-02T04:00:00",
            "imgUrl": "https://media.prothomalo.com/prothomalo-bangla%2F2025-12-01%2Fsc5cd3sv%2F%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%97%E0%A7%9F%E0%A6%A8%E0%A6%BE-%E0%A6%AC%E0%A6%BF%E0%A6%95%E0%A7%8D%E0%A6%B0%E0%A6%BF%E0%A6%B0-%E0%A6%9F%E0%A6%BE%E0%A6%95%E0%A6%BE-%E0%A6%A6%E0%A6%BF%E0%A7%9F%E0%A7%87-%E0%A6%97%E0%A6%B0%E0%A7%81%E0%A6%B0-%E0%A6%96%E0%A6%BE%E0%A6%AE%E0%A6%BE%E0%A6%B0-%E0%A6%95%E0%A6%B0%E0%A7%87-%E0%A6%B8%E0%A6%AB%E0%A6%B2-%E0%A6%AE%E0%A6%A8%E0%A6%9C%E0%A7%81%E0%A6%B0%E0%A7%81%E0%A6%B2.00031500.Still002.jpg?rect=0%2C0%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-title-info rG-CW\"><p><h1 data-title-0=\"স্ত্রীর গয়না বিক্রির টাকা দিয়ে গরুর খামার করে সফল মনজুরুল\" class=\"nA4h1 \">স্ত্রীর গয়না বিক্রির টাকা দিয়ে গরুর খামার করে সফল মনজুরুল</h1></p><div class=\"N8GaX\"><div class=\"XjL8O\"><div class=\"story-metadata-wrapper H6cQ5\"><p class=\"author-read-time-wrapper D-0u1\"></p><div class=\"time-social-share-wrapper _24WTx\"><p class=\"xuoYp\"><time datetime=\"2025-12-02T10:00:00+06:00\"><span>প্রকাশ: ০২ ডিসেম্বর ২০২৫, ০৪: ০০ </span></time></p></div></div></div></div></div></div></body></html>"
        },
        {
            "title": "ট্রাম্প কি ভেনেজুয়েলায় হামলার প্রস্তুতি নিচ্ছেন | প্রথম আলো",
            "time": "2025-12-02T04:00:00",
            "imgUrl": "https://media.prothomalo.com/prothomalo-bangla%2F2025-12-01%2F14kr0ueq%2FVenezuela-1.webp?rect=0%2C0%2C770%2C404&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ভেনেজুয়েলার প্রেসিডেন্টের প্রতিক্রিয়া কী</strong></p><p>ভেনেজুয়েলার আকাশসীমা বন্ধ বিবেচিত হবে বলে ট্রাম্প যে ঘোষণা দিয়েছেন, তার নিন্দা জানিয়েছে কারাকাস।</p><p>ভেনেজুয়েলার পররাষ্ট্র মন্ত্রণালয় এক বিবৃতিতে বলেছে, ট্রাম্প এ ধরনের বক্তব্যের মধ্য দিয়ে ভেনেজুয়েলার আকাশসীমার সার্বভৌমত্বের ওপর প্রভাব ফেলতে চাইছেন। তিনি ট্রাম্পের এমন পদক্ষেপকে ভেনেজুয়েলার জনগণের ওপর আরেকটি অবৈধ ও অন্যায্য আগ্রাসন বলে উল্লেখ করেছেন।</p><p>মাদুরো জুলাইয়ের নির্বাচনে জয়ী হয়েছেন। কিন্তু ওয়াশিংটন তাঁকে স্বীকৃতি দেয়নি। মাদুরো শান্তির আহ্বান জানিয়েছেন। তিনি যুদ্ধকে প্রত্যাখ্যান করেছেন এবং সব সময় রাষ্ট্রীয় টেলিভিশনে প্রকাশ্যে শান্তি ও সমঝোতার পক্ষে বক্তব্য দিয়েছেন। স্প্যানিশ ও ইংরেজি মিশিয়ে মাদুরো বলেছেন, যুদ্ধ নয়… চিরতরে শান্তি প্রতিষ্ঠিত হোক।</p><p>১৫ নভেম্বর সমর্থকদের নিয়ে আয়োজিত এক সমাবেশে বক্তব্য দেওয়ার সময় জন লেননের গাওয়া ‘ইমাজিন’ গান থেকে কিছু কথা উদ্ধৃত করেন মাদুরো। বলেন, জন লেনন যেমনটা বলতেন, ‘শান্তির জন্য সবকিছু করো। সব মানুষের কথা ভাবো।’</p><p>দুই দিন পর মাদুরো বললেন, হ্যাঁ, আলোচনা হোক, সৌজন্য সাক্ষাৎ হোক, শান্তি প্রতিষ্ঠিত হোক। যুদ্ধ নয়, কখনোই যুদ্ধ নয়।</p><p>যুক্তরাষ্ট্রের সঙ্গে উত্তেজনা বৃদ্ধি পাওয়ার পরিপ্রেক্ষিতে গত সপ্তাহে মাদুরো বলেছেন, কোনো ‘সাম্রাজ্যবাদী হুমকি’ তৈরি হলে তিনি দেশ রক্ষায় লড়াই করবেন। ফুয়ের্তে তিউনা সামরিক একাডেমিতে উপস্থিত মানুষদের উদ্দেশে বক্তব্য দেওয়ার সময় মাদুরো পুরোপুরি সামরিক পোশাকে ছিলেন। তিনি তখন ভেনেজুয়েলার জাতীয় নায়ক সিমন বলিভারের ব্যবহৃত একটি তলোয়ার হাতে নিয়ে নাড়াচ্ছিলেন।</p></div></div></div></body></html>"
        },
        {
            "title": "ঢাকায় ভবন নির্মাণে খরচ বাড়বে, ইমারত নির্মাণ বিধিমালা জারির অপেক্ষায় | প্রথম আলো",
            "time": "2025-12-02T04:00:00",
            "imgUrl": "https://media.prothomalo.com/prothomalo-bangla%2F2023-05%2Ffa0b39dd-529b-48b1-bda5-28b2f6968f8e%2F4eb28569-52de-4104-ad84-665658850f1a.png?rect=0%2C46%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঢাকায় ভবন নির্মাণে নতুন করে খরচ বাড়তে পারে। কারণ, জমির ব্যবহার, নকশা ও ইমারত নির্মাণ অনুমোদন ফি বাড়ানোর উদ্যোগ নিয়েছে গৃহায়ণ ও গণপূর্ত মন্ত্রণালয়। শিগগিরই ঢাকার ইমারত নির্মাণ বিধিমালা-২০২৫ প্রজ্ঞাপন জারির মাধ্যমে বাড়তি ফি কার্যকর হতে পারে।</p><p>রাজধানী উন্নয়ন কর্তৃপক্ষ (রাজউক) ও আবাসন ব্যবসায়ীরা বিষয়টি নিশ্চিত করেছেন। তাঁরা বলেন, জমির ব্যবহার ও ইমারত নির্মাণ ফি কয়েক গুণ পর্যন্ত বাড়তে পারে। তাতে আবাসিক ও বাণিজ্যিক ভবনের নির্মাণ ব্যয় উল্লেখযোগ্য হারে বেড়ে যাবে। এমনকি শিল্পকারখানার নির্মাণ ব্যয়ও বেড়ে যাবে। এতে সরকারের রাজস্ব বাড়লেও বেসরকাৃরি খাতে নেতিবাচক প্রভাব পড়ার শঙ্কা রয়েছে।</p><p>খোঁজ নিয়ে জানা যায়, ইমারত নির্মাণের নকশা অনুমোদন, সময় বাড়ানো ও ভূমি ব্যবহার ছাড়পত্রের ফি আগে ছিল ১ হাজার টাকা। এখন সেটি বাড়িয়ে ৫ হাজার টাকা করার উদ্যোগ নেওয়া হয়েছে। এ ছাড়া ব্লকভিত্তিক আবাসিক ইউনিট নির্মাণ আবেদনের ক্ষেত্রে প্রতি কাঠায় নতুন করে ৫ হাজার টাকা ফি আরোপ হতে পারে, যা এত দিন ছিল না।</p></div></div></div></body></html>"
        },
        {
            "title": "তাসনিয়া ফারিণের এই ৫ পোশাকে কি মন গলবে | প্রথম আলো",
            "time": "2025-12-02T04:00:00",
            "imgUrl": "https://media.prothomalo.com/prothomalo-bangla%2F2025-12-01%2Feew92kde%2FKabir-Hossain58.JPG?rect=0%2C0%2C3871%2C2032&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নতুন গান ‘মন গলবে না’র ভিডিওতে একেবারে ভিন্নরূপে নিজেকে তুলে আনতে চেয়েছেন তাসনিয়া ফারিণ। অভিনেত্রী থেকে কণ্ঠশিল্পী হয়ে ওঠার এই যাত্রায় তাই ডিজাইনার হিসেবেও কাজ করেছেন তাসনিয়া ফারিণ। </p><p>‘নকশা’র ফটোশুটের শুরুতে পোশাকগুলো যখন দেখাচ্ছিলেন, উচ্ছ্বাসে ঝলমল করছিল ফারিণের চোখ। শত হলেও নিজের আইডিয়া বলে কথা। সাক্ষাৎকারের সময়ই জানা গেল, কেন ডিজাইনার হিসেবে কাজ করলেন ফারিণ। মূল উদ্দেশ্য ছিল একটি স্পষ্ট ভিশন তৈরি করা। </p><p>এই মিউজিক ভিডিওটি যেহেতু ফারিণের প্রোডাকশন হাউস থেকে করা হয়েছে, তাই নতুনত্ব আনতে চেয়েছিলেন তিনি। বাংলাদেশের মিউজিক ভিডিও, নাটক বা সিনেমায় আমরা সাধারণত যেসব ধরনের পোশাক দেখি, সেই ধাঁচটা ভাঙতে চেয়েছিলেন।  </p></div></div></div></body></html>"
        }
    ]
}