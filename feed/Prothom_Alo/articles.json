{
    "source": "প্রথম আলো",
    "articles": [
        {
            "title": "ইউটিউবে ভিডিও নির্মাতাদের জন্য নতুন সুবিধা আসছে | প্রথম আলো",
            "time": "2025-12-12T04:30:00",
            "imgUrl": "https://media.prothomalo.com/prothomalo-bangla%2F2025-12-10%2Fisdwk4o5%2Fyoutube.reuters.jpg?rect=0%2C68%2C960%2C504&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভিন্ন শিরোনাম ও থাম্বনেইল যুক্ত করার পরও ভিডিও জনপ্রিয় না হলে নির্মাতাদের দেওয়া প্রথম শিরোনাম স্থায়ীভাবে ভিডিওতে দেখা যাবে। তবে নির্মাতারা চাইলে নিজের পছন্দমতো শিরোনাম নির্বাচন করতে পারবেন। সুবিধাটি প্রাথমিকভাবে শুধু ইউটিউবের ডেস্কটপ সংস্করণে ব্যবহার করা যাবে।</p><p>সুবিধাটি চালু হলে ইউটিউবে ভালো মানের কনটেন্ট বা আধেয় নির্মাতাদের তৈরি ভিডিওগুলোর বিষয়বস্তু সম্পর্কে সঠিক ধারণা পাওয়া যাবে। ফলে ভিডিওগুলোর দর্শকসংখ্যা বাড়বে বলে ধারণা করা হচ্ছে।</p><p>সূত্র: দ্য ভার্জ</p></div></div></div></body></html>"
        },
        {
            "title": "শীত মৌসুমের আম কাটিমন | প্রথম আলো",
            "time": "2025-12-12T04:28:25",
            "imgUrl": "https://media.prothomalo.com/prothomalo-bangla%2F2025-12-11%2Fyyq54b8x%2FC01.jpg?rect=0%2C149%2C1320%2C693&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নাসির উদ্দীন শস্য-ফসল রেখে কেন এই আম চাষে ঝুঁকেছেন? এই প্রশ্নের উত্তর খুঁজতে গিয়ে অনেকগুলো গুরুত্বপূর্ণ বিষয় সামনে এল। তিনি জানালেন,Ñঅমৌসুমি এই আম চাষ অন্য ফসলের তুলনায় অধিক লাভজনক। আমের মৌসুমে তিনি এ বাগানের কোনো আম নেন না। কারণ, তখন বাজারদর গড়পড়তা কম থাকে। তিনি মনে করেন অমৌসুমি হওয়ায় এই আমের বিপুল সম্ভাবনা রয়েছে। তবে কতিপয় অসাধু উদ্যোক্তা বেশি মুনাফার লোভে অপরিপক্ব আম বাজারে নিয়ে আসেন। ভোক্তারা এই আম কিনে ঠকেন এবং তাতে দুর্নামও হয়। এসব কারণে কাটিমন আম নিয়ে বাজারে কিছু নেতিবাচক কথা শোনা যায়। কিন্তু বাস্তবতা হলো সঠিক সময়ে আম সংগ্রহ করা হলে সেই পরিপক্ব আমের স্বাদ সত্যিই দারুণ। এ কারণে শুধু অমৌসুমি বলেই নয়, স্বাদের দিক থেকেও কাটিমন আম এগিয়ে আছে বলে মনে করেন এই উদ্যোক্তা।</p><p>তবে সবচেয়ে দরকারি কথা হচ্ছে, কেউ যদি এই আম চাষ করতে আগ্রহী থাকেন, তাহলে তাঁকে অবশ্যই সঠিক চাষপদ্ধতি জেনে কাজটা শুরু করতে হবে। ভালোভাবে না জেনে বাগান করতে গেলে শুধু যে তিনি ক্ষতিগ্রস্তই হবেন না, এই আমের ফলন, স্বাদ ও চাষপদ্ধতি নিয়ে বিভ্রান্তিও তৈরি হবে।</p></div></div></div></body></html>"
        },
        {
            "title": "চালকবিহীন ট্যাক্সিতে শিশুর জন্ম | প্রথম আলো",
            "time": "2025-12-12T04:27:14",
            "imgUrl": "https://media.prothomalo.com/prothomalo-bangla%2F2025-12-11%2Fkrb6xhcg%2FWaymo.jpg?rect=0%2C95%2C1335%2C701&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গাড়িটি রোবোট্যাক্সি নামে পরিচিত। এসব গাড়িতে কোনো চালক থাকেন না। সান ফ্রান্সিসকোসহ যুক্তরাষ্ট্রের কিছু শহরে এই গাড়ি পরিচালনার অনুমতি রয়েছে। এগুলো উবারের মতো ভাড়ায় চলে। ওয়েমো গুগলের মূল কোম্পানি অ্যালফাবেটের মালিকানাধীন।</p><p>ওয়েমো জানায়, যাত্রাপথে গাড়ির রাইডার সাপোর্ট টিম ‘অস্বাভাবিক গতিবিধি’ লক্ষ রে। এরপর তারা যাত্রীর সঙ্গে যোগাযোগ করে এবং জরুরি সেবাকর্মীদের খবর দেয়। গাড়িতে অস্বাভাবিক কিছু হচ্ছে, এটা তারা কীভাবে বুঝতে পেরেছে, তা কোম্পানি জানায়নি। তবে ট্যাক্সিটি যথাসময়ে মা ও নবজাতককে হাসপাতালে পৌঁছে দেয়।</p></div></div></div></body></html>"
        },
        {
            "title": "মেয়েদের অনূর্ধ্ব-১৯ দলের চীন সফরের দল ঘোষণা | প্রথম আলো",
            "time": "2025-12-12T04:02:33",
            "imgUrl": "https://media.prothomalo.com/prothomalo-bangla%2F2025-12-12%2F234aq68j%2Fhhhh.jpg?rect=0%2C0%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশের জাতীয় পর্যায়ের কোনো ক্রিকেট দল দ্বিপক্ষীয় সিরিজ খেলতে এই প্রথম চীন সফরে যাবে। দুই দেশের মধ্যে ক্রিকেটীয় সম্পর্ক উন্নয়নের পদক্ষেপ হিসেবে এই সিরিজ খেলা হবে। চীন ক্রিকেট অ্যাসোসিয়েশন ও বিসিবি প্রকাশিত সূচি অনুযায়ী, আগামী ১৫ ডিসেম্বরে চীনে পৌঁছানোর কথা বাংলাদেশ অনূর্ধ্ব–১৯ দলের। ১৭, ১৯ ও ২১ ডিসেম্বর তিনটি টি–টোয়েন্টি ম্যাচ খেলবে তারা। সব ম্যাচই অনুষ্ঠিত হবে হাংজুতে। ২২ ডিসেম্বর চীন থেকে উড়াল দেবেন বাংলাদেশের মেয়েরা।</p><p><br><strong>চীন সফরের সূচি:</strong></p><p>প্রথম টি–টোয়েন্টি: ১৭ ডিসেম্বর, হাংজু।</p><p>দ্বিতীয় টি–টোয়েন্টি: ১৯ ডিসেম্বর, হাংজু।</p><p>তৃতীয় টি–টোয়েন্টি: ২১ ডিসেম্বর, হাংজু।</p></div></div></div></body></html>"
        },
        {
            "title": "জাপানে চার দিনের মধ্যে আবার শক্তিশালী ভূমিকম্প, সুনামি সতর্কতা জারি | প্রথম আলো",
            "time": "2025-12-12T04:02:06",
            "imgUrl": "https://media.prothomalo.com/prothomalo-bangla%2F2024-02%2F302a2e2c-6198-41df-8b23-7a2e2c481c86%2Fprothomalo_bangla_2020_08_0699b4b8_8c99_4e6c_bb56_cb50538ab22d_Earthquake_Reuters.webp?rect=0%2C55%2C660%2C347&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সোমবারের ভূমিকম্পের পর সরকার বিশেষ সতর্কবার্তা জারি করে। সতর্কবার্তায় বলা হয়, রাজধানী টোকিওর পূর্বে চিবা এলাকা থেকে শুরু করে উত্তরের হোক্কাইদো পর্যন্ত বিস্তৃত এলাকায় বসবাসকারী লোকজনকে এক সপ্তাহের মধ্যে আবারও শক্তিশালী ভূমিকম্প আঘাত হানার আশঙ্কার বিষয়ে সতর্ক থাকতে হবে।</p><p>আজকের ভূমিকম্প জাপানের ১ থেকে ৭ মাত্রার ‘ভূমিকম্প তীব্রতা সূচকে’ ৪ মাত্রা হিসেবে রেকর্ড করা হয়।</p><p>সোমবার রাতে আঘাত হানা ভূমিকম্পে ৩০ জনের বেশি মানুষ আহত হওয়ার খবর পাওয়া যায়। ওই দিন রাত সোয়া ১১টার দিকে আঘাত হানা ভূমিকম্পের উৎপত্তিস্থল ছিল আওমোরি প্রিফেকচারের পূর্ব উপকূলে এবং কেন্দ্রস্থল ছিল ভূপৃষ্ঠের ৫৪ কিলোমিটার গভীরে।</p><p>ভূমিকম্প থেকে সুনামি সতর্কতা জারির পর ইওয়াতে জেলায় সমুদ্র থেকে ৭০ সেন্টিমিটার পর্যন্ত উঁচু ঢেউ আঘাত হানার খবর পাওয়া যায়।</p></div></div></div></body></html>"
        },
        {
            "title": "ভারতীয় সেনাবাহিনীর হিন্দুধর্মের প্রতি আনুগত্য আর গোপন নেই, কেমন এমন সমালোচনা হচ্ছে | প্রথম আলো",
            "time": "2025-12-12T04:00:00",
            "imgUrl": "https://media.prothomalo.com/prothomalo-bangla%2F2025-12-11%2F8buoktn4%2FProject-Udbhav.png?rect=0%2C43%2C1654%2C868&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভারতের সেনাবাহিনী থেকে ২০২১ সালে লেফটেন্যান্ট স্যামুয়েল কমলেসানকে বরখাস্ত করা হয়। কারণ, খ্রিষ্টধর্মাবলম্বী এই সেনা কর্মকর্তা তাঁর রেজিমেন্টের মন্দির ও গুরুদুয়ারার পবিত্র স্থানে প্রবেশ করতে অস্বীকৃতি জানিয়েছিলেন। বহিষ্কারাদেশের বিরুদ্ধে তিনি আইনের আশ্রয় নেন। সম্প্রতি সুপ্রিম কোর্ট তাঁকে পুনর্বহাল করতে অস্বীকৃতি জানিয়েছেন। এতে ধর্মের দিক থেকে বৈচিত্র্যময় ভারতীয় সেনাবাহিনীর ভেতরকার সবচেয়ে স্পর্শকাতর বিভাজনরেখাটি স্পষ্ট হয়ে উঠেছে।</p><p>ভারতীয় সেনাবাহিনীর ধর্ম নিয়ে বিভাজন পুরোনো। কিন্তু এত দিন তা কখনো প্রকাশ্যে আসেনি। এতকাল তা নিয়ে কেবল ব্যক্তিগত পর্যায়ে আলোচনা হতো। সংবেদনশীলতা ও প্রাতিষ্ঠানিকতার দোহাই দিয়ে তা চেপে রাখা হতো।</p><p>কমলেসানকে বরখাস্তের আদেশের মধ্য দিয়ে ভারতীয় সেনাবাহিনীর এত বছরের স্পর্শকাতর বিষয়টি প্রকাশ্যে চলে এসেছে। এটি কেবল কোনো একজন সেনা কর্মকর্তাকে ধর্মীয় কারণে বরখাস্তের ঘটনা নয়, বরং সেনাবাহিনীর একটি গভীর সমস্যার উন্মোচন। এটা পুরো বাহিনীকে অস্বস্তিতে ফেলে দিয়েছে এবং অবসরপ্রাপ্ত জেনারেলদের সাবধানী পর্যবেক্ষণ দিতে বাধ্য করেছে।</p><p>বিষয়টি নিয়ে অবসরপ্রাপ্ত জেনারেলরা সম্প্রতি সংবাদপত্রে মতামত লিখেছেন। এসব লেখালেখিতে তাঁরা বলতে চেষ্টা করেছেন, ভারতীয় সেনাবাহিনীতে ধীরে ধীরে ‘নতুন স্বাভাবিকতা’ গড়ে উঠছে। বাহিনীতে দেশপ্রেম, বিশ্বাসযোগ্যতা ও জাতীয় সংহতিকে দেশের প্রধান ধর্মের দৃশ্যমান অনুসরণের সঙ্গে যুক্ত করা হচ্ছে। এ পরিবর্তন ভারতীয় সেনাবাহিনীর রাজনৈতিকভাবে নিরপেক্ষ থাকার প্রধান যে নীতি, সেটার একেবারে উল্টো।</p><p>ভারতীয় সেনাবাহিনীর নিয়োগব্যবস্থা কয়েক শতাব্দীর ঐতিহ্য থেকে গড়ে উঠেছে। সেনাবাহিনীকে দেশটির সবচেয়ে বড়, সবচেয়ে দৃশ্যমান ও সমাজের সঙ্গে সবচেয়ে গভীরভাবে যুক্ত বাহিনী হিসেবে ধরা হয়। কিন্তু সেই সেনাবাহিনীই গত এক দশকে বিমানবাহিনী বা নৌবাহিনীর তুলনায় রাজনৈতিক প্রভাবের বিষয়ে অনেক বেশি স্পর্শকাতর হয়ে উঠেছে।</p></div></div></div></body></html>"
        },
        {
            "title": "ব্যাংক খাত পুনর্গঠনে আরও সংস্কার প্রয়োজন, ট্রুথ কমিশন গঠনের প্রস্তাব | প্রথম আলো",
            "time": "2025-12-12T04:00:00",
            "imgUrl": "https://media.prothomalo.com/prothomalo-bangla%2F2025-12-11%2Fwn945s14%2F%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95-%E0%A6%96%E0%A6%BE%E0%A6%A4-%E0%A6%AA%E0%A7%81%E0%A6%A8%E0%A6%B0%E0%A7%8D%E0%A6%97%E0%A6%A0%E0%A6%A8%E0%A7%87-%E0%A6%86%E0%A6%B0%E0%A6%93-%E0%A6%B8%E0%A6%82%E0%A6%B8%E0%A7%8D%E0%A6%95%E0%A6%BE%E0%A6%B0-%E0%A6%AA%E0%A7%8D%E0%A6%B0%E0%A7%9F%E0%A7%8B%E0%A6%9C%E0%A6%A8.jpg?rect=0%2C291%2C4898%2C2571&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ট্রুথ কমিশন গঠনের প্রস্তাব</strong></p><p>প্রধান উপদেষ্টার বিশেষ দূত লুৎফে সিদ্দিকী বলেন, ক্ষমতাচ্যুত সরকারের সময়কার অনিয়মের শিকড়ে পৌঁছানো জরুরি। প্রয়োজনীয় সংস্কার না হলে পরিস্থিতি আবার আগের জায়গায় ফিরে যাবে। এ জন্য তিনি অর্থনৈতিক অপরাধ, খেলাপি ঋণ ও ঋণ সৃষ্টির প্রক্রিয়া তদন্তে ‘একটি ট্রুথ অ্যান্ড রিকনসিলিয়েশন কমিশন গঠনের’ প্রস্তাব দেন।</p><p>লুৎফে সিদ্দিকী বলেন, ‘সরকার বদলের পর কাজ শুরু করার সময় দেখি যে বহু তৈরি পোশাক কারখানার মালিক আগের সরকারের ঘনিষ্ঠতার কারণে দেশ ছেড়ে গিয়েছিলেন; বকেয়া বেতনের দাবিতে শ্রমিকেরা রাস্তায় অবস্থান করছিলেন। সরকারকে তহবিল জোগাড় করতে হয়েছিল; আবার কোথাও কোম্পানির নিজস্ব অর্থ আছে কি না, তা খুঁজে দেখতে হয়েছে।’</p><p>প্রধান উপদেষ্টার বিশেষ দূত বলেন, ‘ব্যাংকগুলোর সঙ্গে অনুষ্ঠিত বৈঠকে দেখা যায়, বহু প্রতিষ্ঠানকে যে ঋণ দেওয়া হয়েছিল, তার হিসাবই স্পষ্ট নয়। ২২ হাজার থেকে ২৬ হাজার কোটি টাকা পর্যন্ত ঋণ দেখানো হয়। অর্থাৎ ৪ হাজার কোটি টাকার হিসাবই নেই। কাকে ঋণ দেওয়া হয়েছে, অনেক প্রতিষ্ঠান তো কোম্পানি হিসেবে নিবন্ধিতই নয়। অর্থাৎ আমরা জানিই না কোন সত্তাকে অর্থ দেওয়া হয়েছে।’</p><p>লুৎফে সিদ্দিকী বলেন, ‘একই ভুল ভবিষ্যতে এড়াতে হলে আচরণের পরিবর্তন অত্যাবশ্যক। নিয়ন্ত্রক সংস্থার সমালোচনা করলে “আদালত অবমাননা” হওয়ার মতো পরিবেশ থাকা উচিত নয়। তদারকির গাফিলতির দায় নিয়ন্ত্রক সংস্থার ভেতরের কর্মকর্তাদেরও নিতে হবে।’</p></div></div></div></body></html>"
        },
        {
            "title": "ব্যক্তি উদ্যোগে গড়া সংগ্রহশালা, আছে ৪০০ বছর আগের ইটসহ নানা দুর্লভ জিনিস | প্রথম আলো",
            "time": "2025-12-12T04:00:00",
            "imgUrl": "https://media.prothomalo.com/prothomalo-bangla%2F2025-12-08%2F3sygeqrj%2FBBariaDH051720251125Brahmanbaria-Ali-Mahmed-Pic-32.jpg?rect=0%2C0%2C1760%2C924&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুরোনো জিনিস সংগ্রহে নিজের আগ্রহের প্রসঙ্গে আলী মাহমেদ বলেন, ‘১৯৮৩ সালে বাবা মারা যান। বাবার মৃত্যুর পর বাবার সবকিছু জুতা, মোজা, চশমা ইত্যাদি সংগ্রহ করা শুরু করি। সম্ভবত এখান থেকেই দুর্লভ-দুষ্প্রাপ্য জিনিসপত্র সংগ্রহের আগ্রহ তৈরি হয়। প্রাচীন, দুর্লভ জিনিসপত্র সংগ্রহ করার শখ হয়। যখন যেখানে যা পেয়েছি সংগ্রহ করে রাখার চেষ্টা করেছি। যাঁরা আমাকে চেনেন, তাঁরা জানেন আমি দুর্লভ জিনিসপত্র সংগ্রহ করতে পছন্দ করি। বিভিন্ন এলাকার অনেক লোক নিজ উদ্যোগে ঐতিহ্যবাহী মূল্যবান জিনিসপত্র এনে আমার কাছে দিয়ে গেছেন।’</p><p>আখাউড়ায় আলী মাহমেদের সংগ্রহে হুঁক্কা, বল্লম, বদনা, পাদুকা, থালাবাটি, কোরবানির ছুরি, যুদ্ধের অস্ত্র, কলের গান, ঢাকঢোল, মঙ্গলসূত্র, মাটির তৈরি তৈজসপত্র, বাঁশের খড়ের পণ্য, ঘোড়ার চাবুক, খুন্তি, লাঙল, দা, মই, হাতুড়ি, ফলা, কাস্তে, পুঁথি, বাঁশি, সানাই, টোপর, তযবিহ, জায়নামাজসহ হাজারখানেক জিনিসপত্র আছে। তবে সন্তানদের পড়াশোনার জন্য তাঁকে ঢাকায় থাকতে হচ্ছে। অনেক জিনিস তিনি ঢাকার বাসায় নিয়ে গেছেন। </p></div></div></div></body></html>"
        },
        {
            "title": "জীবনযাত্রার মানে বিশ্বের যে শীর্ষ ১০ দেশ এগিয়ে আছে | প্রথম আলো",
            "time": "2025-12-12T04:00:00",
            "imgUrl": "https://media.prothomalo.com/prothomalo-bangla%2F2025-12-11%2Fezi7rtni%2Ffinland.jpg?rect=0%2C0%2C5115%2C2685&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জীবনযাত্রার মানের কথা উঠলেই আমাদের মাথায় প্রথমেই আসে মৌলিক অধিকার নিশ্চিত হওয়ার কথা। বেশির ভাগেরই ধারণা, খাবার, বাসস্থান, মানসম্মত শিক্ষা, স্বাস্থ্যসেবা ও স্থায়ী কর্মসংস্থানের মতো বিষয়গুলোর ওপরই জীবনযাত্রার মান নির্ভর করে। তবে ২০২৫ সালের শেষে এসে আমরা এমন দেশ দেখতে পাই, যেখানে কেবল মৌলিক অধিকারই নিশ্চিত হয় না, বরং সেসব দেশে প্রাধান্য পায় চাকরির নিরাপত্তা, রাজনৈতিক স্থিতিশীলতা, ব্যক্তিগত স্বাধীনতা, পরিবেশের মান, এমনকি নাগরিকদের প্রতি রাষ্ট্রের মনোভাবও।<br>বিশ্বের বিভিন্ন সংস্থা বিভিন্ন পদ্ধতি ব্যবহার করে এই সূচকগুলো নির্ণয় করে। যেমন নাম্বিওর জীবনযাত্রার মানসূচকে নাগরিকের ক্রয়ক্ষমতা, নিরাপত্তা, স্বাস্থ্যসেবার মান, জীবনযাত্রার খরচ, বাড়ি কেনার সামর্থ্য, যানজট, দূষণ ও জলবায়ুর মতো বিষয়গুলো একসঙ্গে বিবেচনা করা হয়।<br>নাম্বিও অনুসারে, ২০২৫ সালের জীবনযাত্রার মানসূচকে শীর্ষে থাকা ১০টি দেশের তালিকা এখানে দেওয়া হলো—দেশগুলো কেবল বসবাসের জন্যই নয়, বরং আরাম, নিরাপত্তা ও সমৃদ্ধ অভিজ্ঞতার জন্য ভ্রমণকারীদের কাছেও আকর্ষণীয়।</p></div></div></div></body></html>"
        },
        {
            "title": "ডেমরায় সিটি করপোরেশনের ময়লাবাহী গাড়ির সঙ্গে মোটরসাইকেলের সংঘর্ষে দুই শিক্ষার্থী নিহত | প্রথম আলো",
            "time": "2025-12-12T03:53:22",
            "imgUrl": "https://media.prothomalo.com/prothomalo-bangla%2F2023-08%2F50330a70-9b90-4a1c-9625-14a121b51846%2Froad_accident_02.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ডেমরা থানার উপপরিদর্শক (এসআই) মো. রুবেল হাওলাদার আজ সকালে ‌প্রথম আলোকে বলেন, ডেমরার মিনি কক্সবাজার রোডের ধার্মিকপাড়ায় ঢাকা দক্ষিণ সিটি করপোরেশনের (ডিএসসিসি) একটি ময়লাবাহী গাড়ির সঙ্গে বিপরীত দিক থেকে আসা একটি মোটরসাইকেলের সংঘর্ষ হয়। এ ঘটনায় মোটরসাইকেলে থাকা দুই শিক্ষার্থী রাস্তায় ছিটকে পড়ে গুরুতর আহত হন। তাঁদের উদ্ধার করে ঢাকা মেডিকেল কলেজে নেওয়ার পর দুজন মারা যান। ময়লাবাহী গাড়িটি জব্দ করা গেলেও চালক পালিয়ে গেছেন।</p><p>গায়েহলুদে অংশ নেওয়া ধর্মপাড়ার বাসিন্দা ও নিহত দুই শিক্ষার্থীর বন্ধু তাওসিফ হোসেন হাসপাতালে আজ সকালে প্রথম আলোকে বলেন, তাঁরা এলাকার অনেকেই একই এলাকার এক বড় ভাইয়ের গায়েহলুদে গিয়েছিলেন। অনুষ্ঠান শেষে তাঁরা কয়েকজন চা খাচ্ছিলেন। এ সময় তাহসিন ও ইরাম মোটরসাইকেলে ঘুরতে যান। কিছু দূর যেতেই তাঁরা বিকট শব্দ শুনতে পান। গিয়ে গাড়ির নিচে মোটরসাইকেলটি দেখতে পান। রাস্তায় ছিটকে পড়ে ছিলেন তাহসিন ও ইরাম। পরে তাঁদের উদ্ধার করে ঢাকা মেডিকেল কলেজে নেওয়া হয়।</p></div></div></div></body></html>"
        },
        {
            "title": "নির্বাচন নিয়ে সন্দেহ অনেকটাই দূর হয়েছে | প্রথম আলো",
            "time": "2025-12-12T03:51:41",
            "imgUrl": "https://media.prothomalo.com/prothomalo-bangla%2F2024-12-17%2Flb23pp6t%2FBadiul-Alam-Mazumder.webp?rect=0%2C46%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তারপর গুরুত্বপূর্ণ অংশীজন হলো রাজনৈতিক দল এবং তাদের প্রার্থীরা। রাজনৈতিক দল যদি সদাচরণ বজায় রাখে এবং প্রার্থীরা যদি ছলে-বলে-কৌশলে নির্বাচনী বৈতরণি পার হওয়ার জন্য ব্যাকুল না হন, তাহলে সুষ্ঠু নির্বাচন নিশ্চিত করা সম্ভব।</p><p>বর্তমান প্রেক্ষাপটে রাজনৈতিক দলই সবচেয়ে গুরুত্বপূর্ণ অংশীজন হয়ে দাঁড়িয়েছে। কারণ, এখন নির্দলীয় অন্তর্বর্তী সরকার রয়েছে। এ সরকারের আমলে বর্তমান ইসি নিয়োগপ্রাপ্ত। ফলে তারা কোনো দলের প্রতি অনুগত নয় বলেই বিশ্বাস করা যায়। কিন্তু রাজনৈতিক দলগুলো মনোনয়ন নিয়ে যে বিরোধ, সহিংসতা এবং বিভিন্ন অনাকাঙ্ক্ষিত পরিস্থিতি তৈরি করছে, তা নির্বাচনী পরিবেশকে অনেকটা কলুষিত করছে এবং সুষ্ঠু নির্বাচনের পথে বাধা সৃষ্টি করছে।</p><p>গতকাল নির্বাচনের তফসিল ঘোষণা হয়েছে। এখন প্রার্থী চূড়ান্ত করার পালা শুরু হবে। এই পর্যায়ে অশুভ প্রতিযোগিতা আরও ভয়াবহ আকার ধারণ করতে পারে। মনোনয়ন পাওয়ার জন্য প্রতিযোগীরা ছলে-বলে-কৌশলে সর্বশক্তি নিয়োগ করলে তা সুষ্ঠু নির্বাচনের প্রক্রিয়াকে বাধাগ্রস্ত করবে। তাই এখন বলটা রাজনৈতিক দলের কোর্টেই।</p></div></div></div></body></html>"
        },
        {
            "title": "গর্ত থেকে উদ্ধার শিশু সাজিদের আজ জানাজা, দোষী ব্যক্তিদের বিচার চান বাবা | প্রথম আলো",
            "time": "2025-12-12T03:51:13",
            "imgUrl": "https://media.prothomalo.com/prothomalo-bangla%2F2025-12-11%2Ffju5he96%2FRAJSHAHI_DH0670_20251211_IMG_7677_JPG.JPG?rect=0%2C267%2C1592%2C836&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সন্তানকে হারিয়ে পাগলপ্রায় বাবা কৃষক রাকিবুল ইসলাম এ ঘটনার জন্য সংশ্লিষ্ট ব্যক্তিদের ‘অবহেলা’কে দায়ী করে বিচার দাবি করেছেন। গতকাল রাতে কান্নাজড়িত কণ্ঠে তিনি বলেন, ‘যারা এই হাউজিং (গর্ত) করেছেন, তাঁদের অবহেলাতেই আমার কোল খালি হলো। তাঁরা যদি একটা বস্তা দিয়েও মুখটা ঢেকে রাখতেন বা একটা নিশানা দিতেন, তবে  দুর্ঘটনা ঘটত না।’</p><p>রাকিবুল ইসলাম আরও বলেন, ‘আমার ফুটফুটে সন্তানকে হারালাম। আমার কলিজাটা ওরা কেড়ে নিল। আমি চাই প্রশাসনিকভাবে এর সঠিক বিচার করা হোক।’</p><p>বুধবার বেলা একটার দিকে মায়ের সঙ্গে মাঠে গিয়ে গভীর গর্তে পড়ে যায় সাজিদ। খবর পেয়ে ওই দিন বেলা আড়াইটার দিকে উদ্ধার অভিযান শুরু করে ফায়ার সার্ভিস। একে একে যোগ দেয় ফায়ার সার্ভিসের আটটি ইউনিট। সঙ্গে ছিল পুলিশ, সেনাবাহিনী, প্রশাসন ও স্থানীয় মানুষ।</p></div></div></div></body></html>"
        },
        {
            "title": "ডাফির ৫ উইকেটে তিন দিনেই ওয়েস্ট ইন্ডিজকে হারাল নিউজিল্যান্ড | প্রথম আলো",
            "time": "2025-12-12T03:36:55",
            "imgUrl": "https://media.prothomalo.com/prothomalo-bangla%2F2025-12-12%2Fahylj0sg%2FCRICKET-NZL-WIS-231211.jpg?rect=0%2C0%2C6773%2C3556&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ওয়েস্ট ইন্ডিজ:</strong> ২০৫ ও ১২৮ (হজ ৩৫, চেজ ২৫, কিং ২২; ডাফি ৫/৩৮, রায়ে ৩/৪৫)</p><p><strong>নিউজিল্যান্ড:</strong> ২৭৮/৯ ডিক্লেয়ার ও ৫৭/১ (কনওয়ে ২৮*, উইলিয়ামসন ১৬*, ল্যাথাম ৯; ফিলিপ ১/১৭)</p><p><strong>ফল:</strong> নিউজিল্যান্ড ৯ উইকেটে জয়ী।</p><p><strong>ম্যাচসেরা :</strong> জ্যাকব ডাফি (নিউজিল্যান্ড)</p><p><strong>সিরিজ:</strong> ৩ ম্যাচের সিরিজে নিউজিল্যান্ড ১–০ ব্যবধানে এগিয়ে।</p></div></div></div></body></html>"
        },
        {
            "title": "জুয়ার নেশায় সর্বস্ব বাজি, সব হারালেও চমক কি তখনো বাকি | প্রথম আলো",
            "time": "2025-12-12T03:36:17",
            "imgUrl": "https://media.prothomalo.com/prothomalo-bangla%2F2025-12-11%2Fiy6bfuuw%2Fd26bc588-37ef-4fd6-bbe8-121d9b8c628c.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফ্যারেল ফুটিয়ে তুলেছেন এক সস্তা স্টাইলের গোঁফওয়ালা, সর্বদা ঘামে ভেজা, বিপর্যস্ত এক মানুষকে—যিনি পাঁচ তারকা হোটেলে বিল বাড়িয়েই চলেছেন, কারণ হোটেলও জানে, শেষ পর্যন্ত তিনি ক্যাসিনোতে গিয়ে সব হারাবেন। তিনি কখনো কর্মীদের ঘরে ঢুকতে দেন না, ফলে প্রতিদিনই নোংরা, অগোছালো জঞ্জালের মাঝে ঘুম থেকে ওঠেন।<br>অবসন্নতা, একের পর এক হঠকারী সিদ্ধান্ত, প্রেমিক পুরুষ, নৈতিক জটিলতা—সব মিলিয়ে তাঁর চরিত্রে স্তরের অভাব ছিল না। কিন্তু অনবদ্য প্রত্যেকটি অনুভূতি ফুটিয়ে তুলেছেন।</p></div></div></div></body></html>"
        },
        {
            "title": "সুষ্ঠু নির্বাচন অনুষ্ঠানের দায়িত্ব সবার | প্রথম আলো",
            "time": "2025-12-12T03:31:01",
            "imgUrl": "https://media.prothomalo.com/prothomalo-bangla%2F2020-10%2F0ecf7067-d7c9-4778-946d-6ab4364b034e%2Feditorial_2.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রধান নির্বাচন কমিশনার তাঁর ভাষণে একটি অবাধ, সুষ্ঠু ও অংশগ্রহণমূলক নির্বাচনের জন্য রাজনৈতিক দল, আইনশৃঙ্খলা রক্ষাকারী বাহিনীর কর্তব্য স্মরণ করিয়ে দেন। প্রার্থীদের আচরণবিধি মেনে চলার আহ্বান জানান। নির্বাচনের যে রোডম্যাপ তিনি ঘোষণা করেছেন, সে অনুযায়ী, ২৯ ডিসেম্বর মনোনয়নপত্র দাখিলের শেষ দিন। এরপর মনোনয়নপত্র প্রত্যাহার, বাছাই, আপিল নিষ্পত্তি শেষে চূড়ান্ত প্রার্থী তালিকা প্রকাশ ও প্রতীক বরাদ্দ করা হবে আগামী ২১ জানুয়ারি। প্রার্থীরা নির্বাচনী প্রচারণা চালাতে পারবেন ২২ জানুয়ারি থেকে ১০ ফেব্রুয়ারি পর্যন্ত।</p><p>জাতীয় সংসদ নির্বাচনের তফসিল ঘোষণার আগে রেওয়াজ অনুযায়ী বুধবার দুপুরে বঙ্গভবনে নির্বাচন কমিশনাররা রাষ্ট্রপতির সঙ্গে সাক্ষাৎ করেন। তফসিল ঘোষণার আগেই নির্বাচন কমিশন এরই মধ্যে ভোটার তালিকা চূড়ান্ত করা, সংসদীয় আসনের পুনর্বিন্যাস, আইনবিধি সংস্কার, অংশীজনদের সঙ্গে সংলাপ, নতুন রাজনৈতিক দলের নিবন্ধনসহ গুরুত্বপূর্ণ ও বড় কাজগুলো শেষ করেছে। এ ছাড়া নির্বাচনসংক্রান্ত কেনাকাটা, পর্যবেক্ষক সংস্থাগুলোর নিবন্ধন শেষ করেছে। বর্তমানে নির্বাচনী কর্মকর্তাদের প্রশিক্ষণ ও প্রবাসীদের পোস্টাল ব্যালটে ভোট দেওয়ার জন্য নিবন্ধনের কাজ চলছে।</p></div></div></div></body></html>"
        },
        {
            "title": "বিশ্বকাপ বাছাইপর্বের ম্যাচ নিয়ে যুদ্ধ বাধিয়েছিল যে দুই দেশ | প্রথম আলো",
            "time": "2025-12-12T03:30:00",
            "imgUrl": "https://media.prothomalo.com/prothomalo-bangla%2F2025-12-11%2F7250ab0e%2Fimage-1.png?rect=0%2C0%2C1368%2C718&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আর তারপরই শুরু হলো মৃত্যু। এল সালভাদর ছাড়ার সময় দুই হন্ডুরাস সমর্থককে কুপিয়ে হত্যা করা হলো। শত শত মানুষকে ধারালো অস্ত্রের আঘাতে করা হয় আহত। হন্ডুরাস অভিযোগ জানালে মেক্সিকোতে নির্ধারণ করা হলো তৃতীয় ম্যাচ। সেই ম্যাচে ৩-২ গোলে জয় পেয়ে বিশ্বকাপের টিকিট নিশ্চিত করে এল সালভাদর।</p><p>সীমান্তের উত্তেজনা তত দিনে জ্বলে উঠেছে দাবানল। জুলাইয়ের শুরুতে শুরু হয় আসল যুদ্ধ, মাত্র ১০০ ঘণ্টার কিন্তু ভয়াবহ। ৬ হাজার মানুষ নিহত, ১২ হাজার আহত, ৫০ হাজার গৃহহীন হয়। কিংবদন্তি পোলিশ সাংবাদিক রিচার্ড কাপুশিনস্কি যুদ্ধটা কভার করে নাম দিলেন ‘ফুটবল যুদ্ধ’।</p></div></div></div></body></html>"
        },
        {
            "title": "উন্নয়নে তথ্যের ফারাক রাখার সুযোগ নেই | প্রথম আলো",
            "time": "2025-12-12T03:27:49",
            "imgUrl": "https://media.prothomalo.com/prothomalo-bangla%2F2020-10%2F1029114c-37fd-4c36-a816-595983984828%2Feditorial_5.png?rect=0%2C10%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিশেষজ্ঞদের মতে, কোনো অঞ্চলের উন্নয়ন প্রকল্প, বাজেট বরাদ্দ, অবকাঠামোর আকার নির্ধারণ এবং সেবাদানের সক্ষমতা—সবকিছুর মূল চাবিকাঠি হলো জনসংখ্যার নির্ভুল হিসাব। কিন্তু চট্টগ্রাম নগরে এই মৌলিক তথ্যেরই চরম ঘাটতি রয়েছে। এই তথ্যের দ্বৈততা ও অনিশ্চয়তা কিছু গুরুতর সমস্যা সৃষ্টি করতে পারে। যদি জনসংখ্যা ৩২ লাখ হয়, আর ৭০ লাখের ভিত্তিতে অবকাঠামো ও সেবা প্রকল্প নেওয়া হয়, তবে সরকারি সম্পদের বড় ধরনের অপচয় হয়। আবার যদি প্রকৃত জনসংখ্যা ৬০ লাখ হয়, কিন্তু বাজেট বরাদ্দ হয় ৩২ লাখের ভিত্তিতে, তবে জনগণ প্রত্যাশিত নাগরিক সেবা থেকে বঞ্চিত হয়।</p><p>সঠিক সংখ্যা জানা না থাকলে পানির সরবরাহ, বর্জ্য ব্যবস্থাপনা, রাস্তাঘাট নির্মাণ, স্বাস্থ্য ও শিক্ষাব্যবস্থার মতো মৌলিক নাগরিক সুবিধাগুলোর পরিকল্পনা ভুলভাবে নির্ধারিত হয়। উদাহরণস্বরূপ, ৩২ লাখের জন্য নির্মিত পয়োনিষ্কাশনব্যবস্থা ৬০ লাখ মানুষের চাপ নিতে পারবে না। যখন দুটি সরকারি সংস্থার তথ্যে এত বড় ফারাক থাকে, তখন উন্নয়ন বা সেবার ব্যর্থতার দায়ভার কার ওপর পড়বে, তা নির্ধারণ করা কঠিন হয়ে পড়ে। বিবিএসের জরিপ যে কমিটি অনুমোদন করে, তার প্রধান স্বয়ং সিটি মেয়র, ফলে এই বৈপরীত্য সত্যিই দুঃখজনক।</p></div></div></div></body></html>"
        },
        {
            "title": "সকালেই পড়ুন আলোচিত ৫ খবর | প্রথম আলো",
            "time": "2025-12-12T03:19:28",
            "imgUrl": "https://media.prothomalo.com/prothomalo-bangla%2F2023-11%2F96ef562e-2cfa-4151-b57a-ce77cdb446ff%2FWhatsApp_Image_2023_02_27_at_08_34_41.jpeg?rect=0%2C106%2C1423%2C747&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">ভারতের প্রধানমন্ত্রী নরেন্দ্র মোদি, পাকিস্তানের চিফ অব ডিফেন্স ফোর্সেস আসিম মুনির, পাকিস্তানের সাবেক প্রধানমন্ত্রী ইমরান খান</figcaption><figcaption class=\"story-element-image-attribution\">কোলাজ: প্রথম আলো</figcaption></p></div></div></body></html>"
        },
        {
            "title": "পটুয়াখালীর সাবেক মেয়র মহিউদ্দিন ও তাঁর ভাইয়ের বিরুদ্ধে দুদকের মামলা | প্রথম আলো",
            "time": "2025-12-12T03:15:11",
            "imgUrl": "https://media.prothomalo.com/prothomalo-bangla%2F2025-05-27%2Fges370zs%2Fprothomalo-bangla2024-09-18lc747l05286127e7-bc6b-4704-8885-52f86daeb3ec.webp?rect=0%2C98%2C1596%2C838&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পটুয়াখালী পৌরসভার সাবেক মেয়র মহিউদ্দিন আহম্মেদ, তাঁর বড় ভাই আবুল কালাম আজাদ ও তাঁদের স্ত্রীদের বিরুদ্ধে আয়বহির্ভূত সম্পদ অর্জন ও ভোগদখলে রাখার অভিযোগে মামলা করেছে দুর্নীতি দমন কমিশন (দুদক)। গতকাল বৃহস্পতিবার দুদকের সমন্বিত জেলা কার্যালয় পটুয়াখালীর সহকারী পরিচালক তাপস বিশ্বাস বাদী হয়ে পৃথক দুটি মামলা করেন।</p><p>মহিউদ্দিন আহম্মেদের বিরুদ্ধে দায়ের করা মামলার এজাহারে বলা হয়েছে, তিনি বৈধভাবে ৫৫ কোটি ২০ লাখ ২৩ হাজার ৭৮৪ টাকা আয় করেছেন। এর মধ্যে পারিবারিক ও অন্যান্য খাতে ব্যয় হয়েছে ২৪ কোটি ৮২ লাখ ৬২ হাজার ৬৩৭ টাকা। ব্যয় বাদ দিলে তাঁর কাছে ৩৪ কোটি ৩৭ লাখ ৬১ হাজার ১৪৭ টাকার সম্পদ থাকার কথা। কিন্তু অনুসন্ধানে মহিউদ্দিন আহম্মেদ ও তাঁর স্ত্রী মারজিয়া আখতার সুমার ভোগদখলে ৩৯ কোটি ৯ লাখ ১৫ হাজার ৩৮৩ টাকার সম্পদ পাওয়া গেছে, যা বৈধ আয়ের তুলনায় ৮ কোটি ৭১ লাখ ৫৪ হাজার ২৩৬ টাকা বেশি। অনুসন্ধানে এ অতিরিক্ত সম্পদের কোনো বৈধ উৎস পাওয়া যায়নি।</p></div></div></div></body></html>"
        }
    ]
}