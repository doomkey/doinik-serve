{
    "source": "প্রথম আলো",
    "articles": [
        {
            "title": "লক্ষ্মীপুরে ছাত্র-জনতার ওপর গুলি, এখনো উদ্ধার হয়নি অস্ত্র | প্রথম আলো",
            "time": "2025-12-08T05:20:15",
            "imgUrl": "https://media.prothomalo.com/prothomalo-bangla%2F2025-12-08%2Fpexi6fjg%2FWhatsApp-Image-2025-12-08-at-10.43.13.jpeg?rect=0%2C419%2C954%2C501&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নিহত শিক্ষার্থী সাদ আল আফনান (১৯) লক্ষ্মীপুর ভিক্টোরি কলেজের বিজ্ঞান বিভাগ থেকে এইচএসসি পরীক্ষা দিয়েছিলেন। তাঁর বাড়ি লক্ষ্মীপুর শহরের ৪ নম্বর ওয়ার্ডে। ছেলের কথা উঠলেই নাছিমা আক্তারের চোখ পানিতে টলমল করে। একমাত্র ছেলেটি নেই, তা যেন ভাবতে পারেন না তিনি। ঘরে থাকা ছেলের বই-খাতা, জামাকাপড়, জুতা—সবকিছুই যত্নে সাজিয়ে রেখেছেন। এসব নিয়েই দিন কাটে তাঁর।</p><p>নাছিমা আক্তার বলেন, ‘আমার ছেলেকে দিনের আলোয় গুলি করে মারল। এত দিনেও মূল আসামিরা ধরা পড়েননি, একটি অস্ত্রও উদ্ধার করা হয়নি, তাহলে বিচার কীভাবে হবে? কাদের হাতে অস্ত্র ছিল, পুরো দেশবাসী বিভিন্ন মিডিয়ার মাধ্যমে দেখেছে। কিন্তু পুলিশ তা উদ্ধার করতে পারছে না।’</p><p>গত ৪ আগস্ট গুলিবিদ্ধ ব্যক্তিদের একজন খালেদ মাহমুদ। তিনি জানান, সেদিন হাসপাতালে ভয়াবহ পরিস্থিতির সৃষ্টি হয়। সারি সারি গুলিবিদ্ধ শিক্ষার্থী হাসপাতালে পড়ে রয়েছেন। শত শত মানুষের জটলা, চিৎকার। কারও হাতে, কারও পায়ে, কারও কোমরে, কারও পিঠে গুলির চিহ্ন। পুরো হাসপাতালে তিল ধারণের ঠাঁই নেই। খালেদ মাহমুদ বলেন, ‘যারা প্রকাশ্যে অস্ত্র দেখিয়ে গুলি চালাল, তাদের অস্ত্র যদি উদ্ধারই না হয়, তাহলে মানুষ কীভাবে বিশ্বাস করবে যে তদন্ত ঠিকভাবে হচ্ছে।’</p><p>অস্ত্র উদ্ধার না হওয়ায় ক্ষোভ প্রকাশ করেছেন রাজনৈতিক দলের নেতারাও। জামায়াতে ইসলামীর কেন্দ্রীয় কর্মপরিষদ সদস্য ও ঢাকা মহানগর উত্তরের সেক্রেটারি রেজাউল করিম বলেন, ‘ভিডিওতে স্পষ্ট দেখা গেছে কারা অস্ত্র হাতে দাঁড়িয়ে ছিল। তারপরও ১৫ মাসে একটি অস্ত্রও উদ্ধার করা হয়নি। এতে মনে হয়, মামলার তদন্তকে উদ্দেশ্যমূলকভাবে আটকে রাখা হচ্ছে। বিচার নিশ্চিত করতে হলে প্রথম কাজ হওয়া উচিত ব্যবহৃত অস্ত্র উদ্ধার।’</p><p>বিএনপির যুগ্ম মহাসচিব শহীদ উদ্দীন চৌধুরী এ্যানি বলেন, ‘লক্ষ্মীপুরে প্রকাশ্যে শিক্ষার্থীদের ওপর যে অস্ত্র উঁচিয়ে গুলি চালানো হলো, সেই অস্ত্রগুলো আজও উদ্ধার হয়নি। শত শত গ্রেপ্তার হচ্ছে, কিন্তু একটি অস্ত্রও পাওয়া যাচ্ছে না—এটি কীভাবে সম্ভব? জনগণ জানতে চায়, সেই অস্ত্র কেন উদ্ধার করা হয়নি।’</p></div></div></div></body></html>"
        },
        {
            "title": "ইন্দো সোভিয়েত মৈত্রী চুক্তিতে মুক্তিযুদ্ধে নতুন মেরুকরণ | প্রথম আলো",
            "time": "2025-12-08T05:04:23",
            "imgUrl": "https://media.prothomalo.com/prothomalo-bangla%2F2025-12-08%2Fhr5ugkko%2FWhatsApp-Image-2025-12-08-at-9.08.04-AM.jpeg?rect=0%2C140%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সেপ্টেম্বরের শেষ দিকে মস্কো যান ভারতের প্রধানমন্ত্রী ইন্দিরা গান্ধী। সফরের পর বাংলাদেশ প্রশ্নে ভারতীয় মনোভাবের সঙ্গে সোভিয়েত দৃষ্টিভঙ্গি কার্যত অভিন্ন হয়ে আসতে থাকে। চুক্তি অনুযায়ী মতবিনিময়ের জন্য ২২ অক্টোবর নয়াদিল্লি যান সোভিয়েত সহকারী পররাষ্ট্রমন্ত্রী নিকোলাই ফেরুবিন। অক্টোবরের শেষ দিকে নয়াদিল্লিতে ঝটিকা সফর করেন সোভিয়েত বিমানবাহিনীর প্রধান এয়ার মার্শাল পাভেল কুতাকফ। সফরে অস্ত্র সরবরাহের ব্যাপারে উভয় পক্ষ মতৈক্যে পৌঁছায়। নভেম্বরের গোড়ার দিকে মস্কোতে ভারতীয় রাষ্ট্রদূত কে এস সেলভানকার সোভিয়েত যুদ্ধমন্ত্রী মার্শাল গ্রেচকোর সঙ্গে বৈঠক করেন। বৈঠক শেষে গ্রেচকো জানান, তাঁর দেশ মৈত্রী চুক্তির শর্ত অক্ষরে অক্ষরে পালন করবে।</p><p>সোভিয়েত ইউনিয়নের এই প্রতিশ্রুতির জোরালো প্রতিফলন দেখা যায় পরের প্রতিটি গুরুত্বপূর্ণ ঘটনাপ্রবাহে, মুক্তিযুদ্ধে বাংলাদেশের বিজয় অর্জন পর্যন্ত।</p><p><strong>তথ্যসূত্র:</strong></p><p> ১. হাসান ফেরদৌস (২০১৩), <em>মুক্তিযুদ্ধে সোভিয়েত বন্ধুরা</em>, প্রথমা প্রকাশন</p><p> ২. মঈদুল হাসান (২০০৮), <em>মূলধারা ’৭১</em>, দ্য ইউনিভার্সটি প্রেস লিমিটেড</p><p> ৩. হেনরি কিসিঞ্জার (১৯৭৯), <em>দ্য হোয়াইট হাউস ইয়ার্স</em>, সাইমন অ্যান্ড শুস্টার</p><p> ৪. সুলতান মুহাম্মদ খান (১৯৯৭), <em>মেমোরিজ অ্যান্ড রিফ্লেকশনস অব আ পাকিস্তানি ডিপ্লোম্যাট</em>, লন্ডন সেন্টার ফর পাকিস্তান স্টাডিজ</p></div></div></div></body></html>"
        },
        {
            "title": "১৯ বিশ্ববিদ্যালয়ে ভর্তিতে পাস নম্বর ৩০, ভুল উত্তরে নম্বর কাটাসহ দেখুন বিস্তারিত | প্রথম আলো",
            "time": "2025-12-08T05:03:35",
            "imgUrl": "https://media.prothomalo.com/prothomalo-bangla%2F2023-05%2Fe58d7d17-acbb-49ad-88ab-b3ab77f286a3%2F3.jpeg?rect=0%2C153%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>১. ইসলামী বিশ্ববিদ্যালয়, কুষ্টিয়া ২. মাওলানা ভাসানী বিজ্ঞান ও প্রযুক্তি বিশ্ববিদ্যালয়, টাঙ্গাইল ৩. পটুয়াখালী বিজ্ঞান ও প্রযুক্তি বিশ্ববিদ্যালয়, পটুয়াখালী ৪, নোয়াখালী বিজ্ঞান ও প্রযুক্তি বিশ্ববিদ্যালয়, নোয়াখালী ৫. জাতীয় কবি কাজী নজরুল ইসলাম বিশ্ববিদ্যালয়, ত্রিশাল, ময়মনসিংহ ৬. যশোর বিজ্ঞান ও প্রযুক্তি বিশ্ববিদ্যালয়, যশোর ৭. পাবনা বিজ্ঞান ও প্রযুক্তি বিশ্ববিদ্যালয়, পাবনা ৮. বেগম রোকেয়া বিশ্ববিদ্যালয়, রংপুর ৯. গোপালগঞ্জ বিজ্ঞান ও প্রযুক্তি বিশ্ববিদ্যালয়, গোপালগঞ্জ ১০, বরিশাল বিশ্ববিদ্যালয়, বরিশাল ১১. রাঙ্গামাটি বিজ্ঞান ও প্রযুক্তি বিশ্ববিদ্যালয়, রাঙ্গামাটি ১২. রবীন্দ্র বিশ্ববিদ্যালয়, বাংলাদেশ, সিরাজগঞ্জ ১৩. ইউনিভার্সিটি অব ফ্রন্টিয়ার টেকনোলজি, বাংলাদেশ, গাজীপুর ১৪ নেত্রকোণা বিশ্ববিদ্যালয়, নেত্রকোণা ১৫. জামালপুর বিজ্ঞান ও প্রযুক্তি বিশ্ববিদ্যালয়, জামালপুর ১৬. চাঁদপুর বিজ্ঞান ও প্রযুক্তি বিশ্ববিদ্যালয়, চাঁদপুর ১৭. কিশোরগঞ্জ বিশ্ববিদ্যালয়, কিশোরগঞ্জ ১৮. সুনামগঞ্জ বিজ্ঞান ও প্রযুক্তি বিশ্ববিদ্যালয়, সুনামগঞ্জ ও ১৯. পিরোজপুর বিজ্ঞান ও প্রযুক্তি বিশ্ববিদ্যালয়, পিরোজপুর।</p></div></div></div></body></html>"
        },
        {
            "title": "শরণার্থী ও অভিবাসী লেখকদের ১৫ হাজার পাউন্ড পুরস্কার | প্রথম আলো",
            "time": "2025-12-08T05:03:15",
            "imgUrl": "https://media.prothomalo.com/prothomalo-bangla%2F2025-12-08%2F6vqbfvnb%2FUntitled-1.jpg?rect=0%2C82%2C766%2C402&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যুক্তরাজ্য বা আয়ারল্যান্ডে বসবাসকারী লেখকদের জন্য উন্মুক্ত এই পুরস্কারটির লক্ষ্য হলো, যাঁদের লেখায় অভিবাসনের অভিজ্ঞতার কথা উঠে এসেছে তাঁদের খুঁজে বের করা। ফুটনোট প্রেস (বানিয়ার বুকস ইউকের একটি ইমপ্রিন্ট) এবং কাউন্টারপয়েন্টস আর্টস (শিল্প, অভিবাসন ও সাংস্কৃতিক পরিবর্তন নিয়ে কাজ করে) জানিয়েছে, পুরস্কারে এমন ফিকশনকে গুরুত্ব দেওয়া হবে, যেখানে বিচ্ছিন্নতা ও সাহসের গল্প থাকবে।</p><p>বিজয়ী লেখক পাবেন ৭ হাজার ৫০০ পাউন্ড নগদ পুরস্কার এবং ফুটনোট প্রেসের সঙ্গে প্রকাশনা চুক্তির অংশ হিসেবে আরও ৭ হাজার ৫০০ পাউন্ড অগ্রিম। লন্ডনের সাউথব্যাংক সেন্টার আগামী বছরের মে মাসে আয়োজিত অনুষ্ঠানে শর্টলিস্টে থাকা লেখকেরা নিজেদের কাজ পড়ে শোনাবেন এবং আলোচনায় অংশ নেবেন।</p><p>অংশগ্রহণের সুযোগ এখন উন্মুক্ত এবং আবেদন গ্রহণ করা হবে ১৩ ফেব্রুয়ারি পর্যন্ত।</p></div></div></div></body></html>"
        },
        {
            "title": "শিশুদের রক্ষায় বিল গেটসের আহ্বান | প্রথম আলো",
            "time": "2025-12-08T05:00:00",
            "imgUrl": "https://media.prothomalo.com/prothomalo-bangla%2F2025-12-07%2Fby1n3tqn%2Fbillgates.jpg?rect=0%2C22%2C1488%2C781&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিল গেটস বলেন, ‘এমনটা হওয়ার কথা নয়। আমার মতে, পরবর্তী অধ্যায় দুটি উপায়ে ঘটতে পারে। আমরা মানব ইতিহাসের সবচেয়ে উন্নত বিজ্ঞান ও উদ্ভাবনী প্রযুক্তির সুবিধা পাওয়া একটি প্রজন্ম হতে পারি। জীবনরক্ষাকারী কাজের মাধ্যমে নিশ্চিত করার জন্য প্রয়োজনীয় তহবিল সংগ্রহ করতে পারছি না আমরা। বিগত কয়েক মাস ধরে আমাদের ফাউন্ডেশন ইউনিভার্সিটি অব ওয়াশিংটনের ইনস্টিটিউট ফর হেলথ মেট্রিকস অ্যান্ড ইভালুয়েশনের সঙ্গে এই ঝুঁকির পরিমাণ নির্ধারণের জন্য কাজ করেছে। আমরা যা খুঁজে পেয়েছি, তা উদ্বেগজনক।’</p><p>দেখা গেছে, যদি স্বাস্থ্য খাতে তহবিল ২০ শতাংশ কমে যায়, তাহলে ২০৪৫ সালের মধ্যে আরও ১ কোটি ২০ লাখ শিশুর মৃত্যু হতে পারে। বেশ কিছু বড় দাতা দেশ বর্তমানে এমন কাজ বিবেচনা করছে। যদি এই কাটছাঁট আরও বেশি হয়ে ৩০ শতাংশ হয়, তাহলে পরিস্থিতি আরও খারাপ হবে। তখন ২০৪৫ সালের মধ্যে আরও ১ কোটি ৬০ লাখ শিশুর মৃত্যু হতে পারে। বিল গেটস লিখেছেন, ‘যদি আমরা এই পথে চলি, তবে আমরাই সেই প্রজন্ম যারা প্রতিরোধযোগ্য শিশুমৃত্যু প্রায় বন্ধ করেই ফেলেছিলাম। পোলিও প্রায় নির্মূল করেছিলাম। ম্যালেরিয়াকে প্রায় পৃথিবী থেকে মুছে দিয়েছিলাম। এইডসকে প্রায় ইতিহাসে পরিণত করেছিলাম। কিন্তু প্রায় পর্যন্ত থেমে থাকা যাবে না। আমরা জানি, শিশুরা মারা যাচ্ছে। আমরা জানি কেন। আর আমরা জানি তা কীভাবে থামাতে হবে।’</p></div></div></div></body></html>"
        },
        {
            "title": "গানের কথায় যৌনতা, সমালোচনা পাত্তা দিতে চান না সাবরিনা | প্রথম আলো",
            "time": "2025-12-08T05:00:00",
            "imgUrl": "https://media.prothomalo.com/prothomalo-bangla%2F2025-06-14%2Fr82m7h1g%2F26carpenter_review_vhbc_jumbo.jpg?rect=0%2C0%2C1024%2C538&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>‘সবচেয়ে মজা লাগে, যখন মানুষ অভিযোগ করেন, “ও তো সব সময় এসব বিষয় নিয়েই গান করে।” অথচ এই গানগুলোকে তো আপনারাই জনপ্রিয় করেছেন। স্পষ্টতই আপনারা যৌনতা ভালোবাসেন। আপনারাই তো এগুলোতে মেতে আছেন। এগুলোই তো আমার শোর অংশ,’ রোলিং স্টোনকে দেওয়া সাক্ষাৎকারে বলেন সাবরিনা।<br>গান ছাড়া আরও অনেক কিছু নিয়ে ব্যস্ত সময়ের এই আলোচিত গায়িকা। ‘অ্যালিস ইন ওয়ান্ডারল্যান্ড’ থেকে অনুপ্রাণিত একটি মিউজিক্যাল সিনেমার প্রধান চরিত্রে দেখা যাবে সাবরিনাকে, ছবিটি প্রযোজনাও করবেন তিনি।</p><p>ভ্যারাইটি অবলম্বনে</p></div></div></div></body></html>"
        },
        {
            "title": "শরীফুল রাজ বলেন, ‘সময় হলে সবাই জানতে পারবেন’ | প্রথম আলো",
            "time": "2025-12-08T03:37:50",
            "imgUrl": "https://media.prothomalo.com/prothomalo-bangla%2F2025-12-08%2Fwv6qvvs3%2F300565159_567604878476677_8597080937264698033_n.jpg?rect=0%2C0%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জানা গেছে, সপ্তাহখানেকের মধ্যে শুরু হবে ‘বনলতা এক্সপ্রেস’ ছবির শুটিং। ঠিক এর পরই ‘জীবন অপেরা’র শুটিং। সরকারি অনুদানে তৈরি জীবন অপেরার কাহিনি, চিত্রনাট্য ও পরিচালনা—সবই করেছেন আলভী আহমেদ।</p><p>র‍্যাম্প মডেলিং দিয়ে ক্যারিয়ার শুরু। ‘আইসক্রিম’ ছবিতে প্রথমবারের মতো অভিনয়। এরপর করেন ‘ন ডরাই’। তবে শরীফুল রাজকে আলোচনায় আনে রায়হান রাফীর ‘পরাণ’। এরপর ‘হাওয়া’, ‘গুণিন’, ‘দামাল’, ‘কাজলরেখা’, ‘দেয়ালের দেশ’, ‘ওমর’ ও ‘ইনসাফ’ চলচ্চিত্রগুলোতে অভিনয় করে নিজের অবস্থান পোক্ত করেন তিনি।</p></div></div></div></body></html>"
        },
        {
            "title": "স্মৃতি আর সুরে বাঁধা সিডনির ‘জলসারাত’ | প্রথম আলো",
            "time": "2025-12-08T04:49:56",
            "imgUrl": "https://media.prothomalo.com/prothomalo-bangla%2F2025-12-08%2Fjy4ivsfa%2FWhatsApp-Image-2025-12-07-at-13.47.250bc21c8a.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অনুষ্ঠানের প্রথম পর্ব উপস্থাপনা করেন পুষ্পিতা চৌধুরী। এ পর্বে গান পরিবেশন করেন সুদীপা ঘোষ, প্রীতি রায় ও শ্যামলী দেবরায়। তাঁদের নির্বাচিত গানগুলো শ্রোতাদের মধ্যে সাড়া ফেলে। ধারাবাহিক পরিবেশনার মধ্য দিয়ে অনুষ্ঠানটি ধীরে ধীরে গতি পায়।<br>দ্বিতীয় পর্বে ছিল স্প্ল্যাশ সংগীত দলের পরিবেশনা। এই দলে গান ও বাদ্যযন্ত্রে অংশ নেন পীযূষ সরকার, সুমন রায়, লোগান পাল ও শাওন সরকার। নব্বইয়ের দশকের জনপ্রিয় ব্যান্ডসংগীত পরিবেশনায় দর্শকদের মধ্যে আলাদা উচ্ছ্বাস দেখা যায়। অনেকেই সঙ্গে সঙ্গে গানের সুরে গলা মেলান।</p></div></div></div></body></html>"
        },
        {
            "title": "বিজয়ের মাসে আনন্দ ছাপিয়ে অনিশ্চয়তা | প্রথম আলো",
            "time": "2025-12-08T04:49:46",
            "imgUrl": "https://media.prothomalo.com/prothomalo-bangla%2F2025-12-08%2F4cezicoy%2F07-12-2025Masukart.jpg?rect=0%2C17%2C1437%2C754&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বোঝা যায়, সরকার পতনে বৈষম্যবিরোধী আন্দোলনের ভূমিকা মুখ্য হলেও সরকার পতনের অন্যতম কারণ এই অবক্ষয়িত জবরদস্তির রাজনীতিতে জনগণের আগ্রহের অভাব। ক্ষমতা আঁকড়ে থাকায় ক্রমে আওয়ামী লীগের রাজনৈতিক ভূমিকা ও প্রভাব সমাজে কমে আসছিল, তাদের শক্তি সীমিত হয়ে পড়েছিল রাষ্ট্রক্ষমতায়—এর সঙ্গে যুক্ত আমলাতন্ত্রসহ বিভিন্ন বাহিনী, বণিক, ধনী শ্রেণির এলিট গোষ্ঠীর মধ্যে। </p><p>এ ধরনের ক্ষমতাচর্চা জনসমর্থন হারায় এবং জবরদস্তি ও বলপ্রয়োগের পথেই হাঁটে, যাতে নানা ধরনের অপরাধে সম্পৃক্ততা বাড়ে। দক্ষিণপন্থার যেসব গোষ্ঠী ধর্মকে ব্যবহার করে রাজনীতিতে সক্রিয় ছিল, সমাজ বহুলাংশে তাদের প্রভাবাধীন হয়ে পড়েছে।</p><p>এতকাল যারা বাম প্রগতির ধারাকে শক্তি জুগিয়ে এসেছিল, সেই ছাত্রসমাজ এবং শিক্ষক ও শিল্পী-সাহিত্যিক-বুদ্ধিজীবীদের মধ্যেও বৃহত্তর সমাজের প্রভাবই বেড়েছে। মুখস্থবিদ্যায় বেড়ে ওঠা শিক্ষিত জনগোষ্ঠীর বড় অংশই গতানুগতিক ভাবনার পুঞ্জীভূত শক্তিতে পুষ্ট সমাজেরই অংশ। </p><p>প্রতিবাদী তারুণ্যের দেখা মিললেও জিজ্ঞাসু বিজ্ঞানমনস্ক তারুণ্যের উপস্থিতি দুর্বল। ফলে প্রতিবাদ আবেগের জোয়ারে ভেসেছে, তা তাৎক্ষণিক ফল দিয়েছে, কিন্তু স্থায়ী ফসল মেলা কঠিন হয়ে পড়েছে। অন্তর্বর্তী সরকার যেসব সংস্কারের প্রস্তাব তুলে ধরেছে, তাকে কাজে পরিণত করা যে সহজ হবে না, তা সবাই বোঝেন।</p></div></div></div></body></html>"
        },
        {
            "title": "নির্বাচনে সেনাবাহিনীকে অতি সক্রিয় ভূমিকায় রাখা প্রয়োজন | প্রথম আলো",
            "time": "2025-12-08T04:37:54",
            "imgUrl": "https://media.prothomalo.com/prothomalo-bangla%2F2025-09-13%2Fvedb8nih%2FAmry-Mahfuj.jpeg?rect=0%2C32%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দুই. উদ্ভূত সব বিভ্রান্তি কৌশলগত যোগাযোগ ও তথ্য আদান-প্রদানের মাধ্যমে দূর করবে নির্বাচন কমিশন।</p><p>তিন. জাতীয় গোয়েন্দা সমন্বয় কমিটিকে নির্বাচনকালীন নির্বাচন কমিশনের আওতায় এনে সব গোয়েন্দা তথ্যের ভিত্তিতে নিরাপত্তাঝুঁকির আগাম ব্যবস্থা নিতে নিরাপত্তা বাহিনীকে সহায়তা করতে হবে।</p><p>চার. নির্বাচনকালীন দেশের দক্ষিণ-পূর্ব এলাকায় মোতায়েন করা নিরাপত্তা বাহিনী দায়িত্ব অন্যত্র প্রেরণ করার বিষয়ে সাবধানতা অবলম্বন করতে হবে।</p><p>পাঁচ. নির্বাচনের আগে অস্ত্র উদ্ধার অভিযান পরিচালনার বিষয়ে নির্বাচন কমিশন বিবেচনা করতে পারে, যা ‘ডিটারেন্ট’ (প্রতিরোধমূলক ব্যবস্থা অর্থে) হিসেবে কাজ করবে বলে মনে করি।</p></div></div></div></body></html>"
        },
        {
            "title": "জুডিশিয়াল সার্ভিস কমিশনে ১১৫২ পদে বড় নিয়োগ, চাকরি পেতে করুন আবেদন | প্রথম আলো",
            "time": "2025-12-08T04:31:11",
            "imgUrl": "https://media.prothomalo.com/prothomalo-bangla%2F2025-09-28%2Fdja1884k%2F161.jpg?rect=0%2C270%2C3813%2C2002&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>২. বেঞ্চ সহকারী</strong></p><p>পদসংখ্যা: ৩৫</p><p>শিক্ষাগত যোগ্যতা ও অভিজ্ঞতা: কোনো স্বীকৃত বোর্ড হতে ন্যূনতম উচ্চমাধ্যমিক সার্টিফিকেট বা সমমানের পরীক্ষায় উত্তীর্ণ হতে হবে।</p><p>বেতন স্কেল ও গ্রেড: ৯,৩০০-২২,৪৯০ টাকা (গ্রেড-১৬)</p><p><strong>৩. অফিস সহকারী-কাম-কম্পিউটার মুদ্রাক্ষরিক</strong></p><p>পদসংখ্যা: ২৫৩</p><p>শিক্ষাগত যোগ্যতা ও অভিজ্ঞতা: কোনো স্বীকৃত বোর্ড হতে অন্যূন দ্বিতীয় বিভাগ বা সমমানের জিপিএতে উচ্চমাধ্যমিক সার্টিফিকেট বা সমমানের পরীক্ষায় উত্তীর্ণ; কম্পিউটার ব্যবহারে দক্ষতা; কম্পিউটার মুদ্রাক্ষরে সর্বনিম্ন গতি প্রতি মিনিটে ইংরেজিতে ২০ শব্দ ও বাংলায় ২০ শব্দ।</p><p>বেতন স্কেল ও গ্রেড: ৯,৩০০-২২,৪৯০ টাকা (গ্রেড-১৬)</p><p><strong>৪. গাড়িচালক</strong></p><p>পদসংখ্যা: ২২</p><p>শিক্ষাগত যোগ্যতা ও অভিজ্ঞতা: অষ্টম শ্রেণি বা সমমানের পরীক্ষায় উত্তীর্ণ; ড্রাইভিংয়ের ব্যবহারিক পরীক্ষায় উত্তীর্ণ; মোটরগাড়ি চালানোর বৈধ লাইসেন্সধারী হতে হবে; অভিজ্ঞ প্রার্থীরা অগ্রাধিকার পাবেন।</p><p>বেতন স্কেল ও গ্রেড: ৯,৩০০-২২,৪৯০ টাকা (গ্রেড-১৬)</p></div></div></div></body></html>"
        },
        {
            "title": "ফুটি কার্পাসের ফুল | প্রথম আলো",
            "time": "2025-12-08T04:21:52",
            "imgUrl": "https://media.prothomalo.com/prothomalo-bangla%2F2025-12-07%2Fvl7kie32%2FCapture.PNG?rect=0%2C93%2C861%2C452&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>একদিন বিজ্ঞানলেখক আবদুল গাফফার রনি বললেন, গাজীপুর জেলার কাপাসিয়ার হাইলজোর গ্রামে কৃষক তাজউদ্দিনের বাড়িতে ফুটি কার্পাসের গাছ আছে। জানালেন, তিনি তাঁর কাছ থেকে ফুটি কার্পাসের একটি চারাও এনেছেন, বাড়িতে লাগাবেন।</p><p>তাঁর কথায় কাপাসিয়ার সেই গ্রামে যাওয়ার সিদ্ধান্ত নিলাম। কিন্তু একটু খোঁজখবর নিতেই ওই গ্রামে আর যেতে হলো না, গাজীপুরের শ্রীপুরেই পেয়ে গেলাম সে গাছ। শ্রীপুরের ভবানীপুরে তুলা গবেষণা, প্রশিক্ষণ ও বীজবর্ধন খামারের মাঠের একটি গবেষণা খেতে চাষ করা হয়েছে ফুটি কার্পাস। হেমন্তের এক সকালে সে খামারের কটন অ্যাগ্রোনমিস্ট মো. আবদুল ওয়াহাব সেই খেতের পাশে দাঁড়িয়ে ফুটি কার্পাসের গাছগুলোকে দেখাচ্ছিলেন। বললেন, গাজীপুরের কাপাসিয়া, দিনাজপুর, বাগেরহাট ও পার্বত্য চট্টগ্রাম থেকে তিনি ফুটি কার্পাসের চারটি জাত সংগ্রহ করেছেন। গত বছরের ২৯ আগস্ট সেই চারটি জাতের চারা এই খামারে গবেষণার উদ্দেশ্যে লাগানো হয়েছে। প্রতিটি জাতের ৪০টি করে গাছ রয়েছে সেখানে, পাশাপাশি লাগানো জাতগুলোর ফেনোটাইপিক বৈশিষ্ট্য দেখা তাঁর উদ্দেশ্য।</p></div></div></div></body></html>"
        },
        {
            "title": "তিক্ত সত্য, বড় বার্তা | প্রথম আলো",
            "time": "2025-12-08T04:20:28",
            "imgUrl": "https://media.prothomalo.com/prothomalo-bangla%2F2025-07-23%2Fa3lp9oyb%2FAltaf-Parvez.jpeg?rect=0%2C109%2C4160%2C2184&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রশ্ন হলো, এই যদি বাস্তবতা হয়, তাহলে ২০২৬ সালে বাংলাদেশ স্বল্পোন্নত দেশ (এলডিসি) থেকে উন্নয়নশীল দেশে প্রমোশন পাবে বা প্রমোশন নেবে কীভাবে?</p><p>এলডিসি থেকে উত্তরণের বড় শর্ত আয়ের অগ্রগতি এবং অর্থনৈতিক ভঙ্গুরতা সামাল দেওয়ায় অগ্রগতি। ১৯৯১ সাল থেকে বাংলাদেশে এটা স্পষ্টভাবে ঘটছিল। বিগত তিন-চার বছর এবং বর্তমান জরিপের আলোকে গত ১৫ মাসের অভিজ্ঞতায় আমরা দেখছি, কর্মসংস্থানও বাড়ছে না, সমাজের বড় একাংশের আয়ও কমছে। এ রকম পটভূমিতে বাংলাদেশ যদি উন্নয়নশীল দেশের ইমেজ গ্রহণে মরিয়া হয়ে ওঠে এবং তাতে যদি রপ্তানি খাতে এলডিসির জন্য প্রাপ্ত সুবিধা কমে যায়, সেটা কর্মসংস্থান পরিস্থিতিকে বাড়তি জটিল করবে। উন্নয়নশীল দেশে এনজিও সহায়তাও কমে।</p><p>এসব বিবেচনায় <em>প্রথম আলো</em>র এই ছোট জরিপ বর্তমান ও আগামীর বাংলাদেশের নীতিনির্ধারকদের জন্য দরকারি অনেক পরামর্শ হাজির করছে।</p><p>জরিপটি করা হয় গত অক্টোবরে। জরিপের এক জায়গায় দেখলাম, আয়রোজগারে গত ১৫ মাসে অসন্তুষ্টি এবং নেতিবাচক মনোভাব সবচেয়ে বেশি চট্টগ্রাম, সিলেটসহ মেট্রোপলিটন (নগর) সমাজে। ঠিক এ সময় রাজনীতি ও সামাজিক যোগাযোগমাধ্যমে দেখছি, বাংলাদেশের সমাজকে, বিশেষ করে শহুরে তরুণসমাজকে খুব সচেতনভাবে কারা যেন ধর্মীয় এবং নৈতিক-সাংস্কৃতিক কাজিয়ায় লাগিয়ে রাখছে। পলিটিক্যাল-ইকোনমির প্রবণতা থেকে সমাজের নজর সরিয়ে রাখতেই হয়তো কেউ এসব করাচ্ছেন। কিন্তু তাতে কি সামাজিক সংকট আদৌ ধামাচাপা থাকে? ‘লাল জুলাই’য়ের অভিজ্ঞতা কী বলে?</p></div></div></div></body></html>"
        },
        {
            "title": "জরিপপদ্ধতি, নমুনা বাছাই ও সীমাবদ্ধতা | প্রথম আলো",
            "time": "2025-12-08T04:19:56",
            "imgUrl": "https://media.prothomalo.com/prothomalo-bangla%2F2025-12-08%2F4fy8hjo3%2Fa3201d86-d550-4dd6-a2e0-db9db0802316.jfif?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কিমেকারস কনসাল্টিং বাংলাদেশের একটি বেসরকারি গবেষণাপ্রতিষ্ঠান। আমরা বিভিন্ন জাতীয় ও আন্তর্জাতিক সংস্থার হয়ে বাংলাদেশে গবেষণা পরিচালনা করি।</p><p><em>প্রথম আলো</em> আমাদের গুরুত্বপূর্ণ সামাজিক-রাজনৈতিক বিষয়ে জাতীয় জনমত জরিপ-২০২৫-এর দায়িত্ব দিয়েছে। এই জরিপে এ বছরের ২১ থেকে ২৮ অক্টোবর আমরা ৬৬৮ জন নারী ও ৬৭৪ জন পুরুষ—মোট ১ হাজার ৩৪২ জনের মতামত সংগ্রহ করেছি। যেকোনো জরিপের ক্ষেত্রেই টার্গেট পপুলেশন (উদ্দিষ্ট বা নির্ধারিত জনগোষ্ঠী) নির্বাচন একটি গুরুত্বপূর্ণ ব্যাপার।</p><p>সামাজিক-রাজনৈতিক বিষয়ে জনমত জরিপের ক্ষেত্রে আমাদের প্রধান বিবেচনা ছিল দুটি। প্রথমত, মতামতদাতাকে বাংলাদেশে ভোট দেওয়ার উপযুক্ত হতে হবে, অর্থাৎ তাঁর বয়স ১৮ বছরের বেশি হতে হবে এবং তাঁকে বাংলাদেশের নাগরিক হতে হবে। দ্বিতীয়ত, মতামতদাতার অন্তত সাক্ষরতা থাকবে (আনুষ্ঠানিক শিক্ষা না থাকলেও), যাতে জরিপের প্রশ্নগুলো বুঝে উত্তর দিতে সক্ষম হন। সুতরাং এই জরিপের একটি সীমাবদ্ধতা এই যে এটি দেশের সম্পূর্ণ নিরক্ষর জনগোষ্ঠীর মতামতের প্রতিনিধিত্ব করে না।</p></div></div></div></body></html>"
        },
        {
            "title": "প্রথম আলো জাতীয় জনমত জরিপ নিয়ে কিছু প্রশ্ন ও উত্তর | প্রথম আলো",
            "time": "2025-12-08T04:18:46",
            "imgUrl": "https://media.prothomalo.com/prothomalo-bangla%2F2025-12-08%2F4fy8hjo3%2Fa3201d86-d550-4dd6-a2e0-db9db0802316.jfif?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>১. প্রথম আলো জাতীয় জনমত জরিপে কতজন অংশ নিয়েছেন?</strong></p><p>উত্তর: ১ হাজার ৩৪২ জন উত্তরদাতা জরিপে মতামত দিয়েছেন। ৬৬৮ জন নারী এবং ৬৭৪ জন পুরুষ জরিপে অংশ নেন।</p><p><strong>২.  কোন কোন এলাকায় জরিপ করা হয়েছে? </strong></p><p>উত্তর: ঢাকা, চট্টগ্রাম, খুলনা, রাজশাহী ও সিলেটের শহরাঞ্চল এবং বরিশালের গৌরনদী উপজেলা, কুমিল্লার চান্দিনা উপজেলা, ফরিদপুরের বোয়ালমারী ও মধুখালী উপজেলা, ময়মনসিংহের ভালুকা উপজেলা, রংপুরের পীরগঞ্জ উপজেলার গ্রামগুলোতে জরিপ করা হয়েছে।</p><p><strong>৩. জরিপে কাদের প্রশ্ন করা হয়েছে? </strong></p><p>উত্তর: ১৮ থেকে ৫৫ বছর বয়সী যাঁরা বাংলাদেশে ভোটার হওয়ার উপযুক্ত এবং যাঁদের এই জরিপের প্রশ্নগুলো বোঝার সক্ষমতা রয়েছে।</p><p><br><strong>৪. এই জরিপের তথ্য কোন সময়ে সংগ্রহ করা হয়েছে? </strong></p><p>উত্তর: ২১ অক্টোবর ২০২৫ থেকে ২৮ অক্টোবর ২০২৫ পর্যন্ত জরিপের তথ্য সংগ্রহ করা হয়।</p></div></div></div></body></html>"
        },
        {
            "title": "দীর্ঘ বিরতির পর কেন এই জরিপ | প্রথম আলো",
            "time": "2025-12-08T04:13:32",
            "imgUrl": "https://media.prothomalo.com/prothomalo-bangla%2F2025-12-08%2Fky3fz6og%2FUntitled-1.jpg?rect=0%2C14%2C360%2C189&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০০৮ সাল থেকে <em>প্রথম আলো</em>র পক্ষ থেকে আমরা আরও ব্যাপক মানুষের অংশগ্রহণে, যথাযথ প্রক্রিয়া মেনে এবং অভিজ্ঞ প্রতিষ্ঠানের মাধ্যমে জনমত পরিচালনার পরিকল্পনা করি। দেশের মানুষ কেমন আছেন, রাজনীতি–অর্থনীতির পরিস্থিতি নিয়ে তাঁরা কী ভাবছেন, সরকারের কাছে কোন বিষয়ে কী প্রত্যাশা করছেন—ওই বছর থেকে পাঠকের সামনে সেসব বিস্তৃতভাবে তুলে ধরার যাত্রা শুরু হলো। সেই থেকে সূচনা। এরপর নিয়মিত বিরতিতে প্রতিবছর এ জরিপ চলেছে। ২০১৩ সাল পর্যন্ত আর কোনো বিরতি পড়েনি। সেগুলো পরিচালনা করেছিল পেশাদার জরিপ পরিচালনাকারী প্রতিষ্ঠান ওআরজি কোয়েস্ট।</p><p>এরপর দীর্ঘ বিরতির ইতিহাস। এ বিরতির রাজনৈতিক কারণ পাঠক আন্দাজ করছেন নিশ্চয়ই। তবু সে প্রসঙ্গে আসার আগে কিংবা তাতে প্রবেশের জন্য <em>প্রথম আলো</em>র সেসব জরিপের কিছু তথ্য প্রথমে ভাগ করে নেওয়া যাক।</p><p>কোন কোন বিষয়ে দেশের মানুষের মনোভাব কী রকমভাবে পাল্টে যাচ্ছে, সেটা বোঝার জন্য প্রতিবছরের জরিপে বেশ কিছু একই ধরনের প্রশ্ন রাখা হতো। তার একটি ছিল—দেশের রাজনৈতিক দলগুলোর কোনটিকে মানুষ কী রকম সমর্থন দিচ্ছেন। আওয়ামী লীগ, বিএনপি, জাতীয় পার্টি (এরশাদ) ইত্যাদি রাজনৈতিক দলকে সামনে রেখে উত্তরদাতাদের কাছে জানতে চাওয়া হতো, এখনই যদি নির্বাচন হয়, তাহলে তাঁরা কাকে ভোট দেবেন। <em>প্রথম আলো</em>র জরিপ থেকে দেখা যাচ্ছে ২০০৯, ২০১০, ২০১১ ও ২০১২ সালে আওয়ামী লীগের প্রতি মানুষের সমর্থন যথাক্রমে ৫৬, ৪৬, ৩৮ ও ৩৫ শতাংশ। অর্থাৎ দলটির জনপ্রিয়তার রেখা ক্রমশ নিম্নগামী হচ্ছে। বিপরীতে বিএনপির ক্ষেত্রে এই রেখা ক্রমশ ঊর্ধ্বমুখী—যথাক্রমে ২৫, ৩৯, ৪৩ ও ৪৪ শতাংশ। শেষ দিকের বছরগুলোয় এসে যে বিএনপির জনপ্রিয়তা আওয়ামী লীগকে ছাপিয়ে গেছে, সেটাও লক্ষ করার মতো।</p></div></div></div></body></html>"
        },
        {
            "title": "কম্বোডিয়া সীমান্তে নতুন করে সংঘাতে থাই সেনা নিহত, পাল্টা বিমান হামলা থাইল্যান্ডের | প্রথম আলো",
            "time": "2025-12-08T04:12:26",
            "imgUrl": "https://media.prothomalo.com/prothomalo-bangla%2F2025-12-08%2Fu4wylzmb%2FThailand.jpg?rect=0%2C424%2C5985%2C3142&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ ভোরে উবন রাচাথানি প্রদেশে কম্বোডিয়ার সেনারা থাইল্যান্ডের বাহিনীর ওপর গুলি চালানোর পর থাই সেনাবাহিনীর মুখপাত্র উইনথাই সুবারি একটি বিবৃতি দিয়েছেন। সেখানে তিনি বলেন, সেনাবাহিনী খবর পেয়েছে যে থাই সেনাদের ওপর আগ্নেয়াস্ত্র ব্যবহার করে হামলা করা হয়েছে। এ ঘটনায় একজন সেনা নিহত ও চারজন আহত হয়েছেন।</p><p>এদিকে কম্বোডিয়ার প্রতিরক্ষা মন্ত্রণালয়ের মুখপাত্র মালি সোচিয়াতা বলেন, আজ ভোরে প্রিয়াহ ভিহিয়ার ও ওদ্দার মিনচে প্রদেশে কম্বোডিয়ার সেনাদের ওপর থাই বাহিনীই প্রথম হামলা চালিয়েছে। তিনি আরও দাবি করেন, হামলার জবাবে কম্বোডিয়া পাল্টা হামলা চালায়নি।</p></div></div></div></body></html>"
        }
    ]
}