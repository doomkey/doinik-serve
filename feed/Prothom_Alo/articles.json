{
    "source": "প্রথম আলো",
    "articles": [
        {
            "title": "জাহাজভাঙা কারখানার দুই শ্রমিকের মৃত্যুতে এবার অবহেলাজনিত মামলা | প্রথম আলো",
            "time": "2026-01-06T15:17:18",
            "imgUrl": "https://media.prothomalo.com/prothomalo-bangla%2F2026-01-06%2Fep727ztn%2FWhatsApp-Image-2026-01-06-at-8.54.02-PM.jpeg?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ বিষয়ে কেআর শিপ রিসাইক্লিং ইয়ার্ডের কর্ণধার তসলিম উদ্দিন প্রথম আলোর কাছে দাবি করেন, ডাকাত দলের হামলায় দুই শ্রমিকের মৃত্যু হয়েছে। তিনি বলেন, ‘আমার কারখানায় দেড় মাস ধরে কোনো জাহাজ ভাঙা হচ্ছে না। সম্প্রতি একটি জাহাজ এসেছে, তবে সেটি ভাঙার অনুমতি এখন পর্যন্ত মেলেনি। যার কারণে কোনো কাজ চলমান নেই। এটি জাহাজ-সংক্রান্ত কোনো দুর্ঘটনা নয়।’</p><p>তবে ঘটনাস্থলে গিয়ে শিল্প পুলিশের পরিদর্শক নাহিদ হাসান মৃধা প্রথম আলোকে বলেন, ‘প্রাথমিকভাবে নিশ্চিত হওয়া গেছে, জাহাজ বিচিং করার সময় দুর্ঘটনাটি ঘটেছে। এতে দুজনের মৃত্যু হয়েছে। বিষয়টি আরও তদন্ত করে দেখা হচ্ছে।’</p><p>জানতে চাইলে সীতাকুণ্ড থানার ভারপ্রাপ্ত কর্মকর্তা (ওসি) মো. মহিনুল ইসলাম প্রথম আলোকে বলেন, এ ঘটনায় তাঁরা তদন্ত করছেন। তদন্তের পর জানা যাবে, ডাকাতের হামলা নাকি দুর্ঘটনায় শ্রমিকেরা মারা গেছেন।</p></div></div></div></body></html>"
        },
        {
            "title": "গুমের ঘটনায় ঊর্ধ্বতনদের দায় এড়ানোর সুযোগ নেই | প্রথম আলো",
            "time": "2026-01-06T15:13:56",
            "imgUrl": "https://media.prothomalo.com/prothomalo-bangla%2F2026-01-05%2F5x1obz1i%2FUntitled-2.png?rect=0%2C336%2C2400%2C1260&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কমিশন বলেছে, মিন্টো রোডের ডিবি ও কাউন্টার টেররিজম অ্যান্ড ট্রান্সন্যাশনাল ক্রাইম ইউনিট (সিটিটিসি) কার্যালয়, র‍্যাব সদর দপ্তর এবং ডিজিএফআইয়ের জেআইসি (আয়না ঘর) এমন জায়গায় অবস্থিত ছিল, যেখানে ঊর্ধ্বতন কর্মকর্তাদের কক্ষ থেকে বন্দীদের চিৎকার শোনা বা চলাচল নজরে পড়া অসম্ভব ছিল না। অনেক ক্ষেত্রে কর্মকর্তাদের কক্ষের খুব কাছেই বা একই তলায় বন্দিশালা ছিল।</p><p>প্রতিবেদনে বলা হয়, প্রতিরক্ষা গোয়েন্দা মহাপরিদপ্তরের (ডিজিএফআই) সাবেক মহাপরিচালক লেফটেন্যান্ট জেনারেল আকবর জবানবন্দিতে বলেন, হুম্মাম কাদের চৌধুরীর (সালাউদ্দিন কাদের চৌধুরীর ছেলে) আটকের বিষয়ে তিনি সরাসরি তৎকালীন প্রধানমন্ত্রী শেখ হাসিনার সঙ্গে আলোচনা করেছিলেন। একইভাবে র‍্যাবের সাবেক মহাপরিচালক চৌধুরী আবদুল্লাহ আল–মামুন স্বীকার করেন, মীর আহমদ বিন কাসেম আরমানের (মীর কাসেম আলীর ছেলে) আটকের বিষয়টি তিনি জানতেন এবং আগের মহাপরিচালক বেনজীর আহমেদ তাঁকে তা জানিয়েছিলেন। আল–মামুন দায়িত্ব হস্তান্তরের সময় পরবর্তী মহাপরিচালক খুরশিদ হোসেনকেও বিষয়টি জানিয়ে গিয়েছিলেন।</p><p>কমিশনের মতে, গুমের ঘটনাগুলো কেবল ‘কয়েকজন বিপথগামী কর্মকর্তার’ কাজ ছিল, এমন দাবিও সঠিক নয়। দেশের বিভিন্ন স্থানে একই ধরনের অপহরণ পদ্ধতি, একই ধাঁচের বন্দিশালা এবং র‍্যাব ও ডিজিএফআইয়ের মধ্যে বন্দিবিনিময়ের সুশৃঙ্খল প্রক্রিয়া প্রমাণ করে, এটি একটি সমন্বিত প্রাতিষ্ঠানিক ব্যবস্থা ছিল। এ ছাড়া গুম করা ব্যক্তিকে পরবর্তী সময়ে বৈধ মামলায় গ্রেপ্তারের জন্য একই ধরনের অভিযোগ ও জোরপূর্বক জবানবন্দি নেওয়ার নিয়মিত চর্চাও এই ব্যবস্থার কাঠামোগত চরিত্রকে স্পষ্ট করে।</p></div></div></div></body></html>"
        },
        {
            "title": "ওসমান হাদি হত্যায় আসামিদের কার কী ভূমিকা, অভিযোগপত্রে যা বলল ডিবি | প্রথম আলো",
            "time": "2026-01-06T15:09:30",
            "imgUrl": "https://media.prothomalo.com/prothomalo-bangla%2F2025-12-14%2Fwolcxp2b%2FHadi_2.jpg?rect=0%2C125%2C960%2C504&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইনকিলাব মঞ্চের আহ্বায়ক শহীদ শরিফ ওসমান বিন হাদি হত্যা মামলার তদন্ত শেষে যে ১৭ জনের বিরুদ্ধে অভিযোগপত্র (চার্জশিট) দেওয়া হয়েছে, তাঁদের মধ্যে কার কী ভূমিকা, তা জানিয়েছে তদন্তকারী সংস্থা ঢাকা মহানগর গোয়েন্দা পুলিশ (ডিবি)।</p><p>আজ মঙ্গলবার বিকেলে ঢাকা মহানগর পুলিশের (ডিএমপি) মিডিয়া সেন্টারে আয়োজিত সংবাদ সম্মেলনে ডিএমপির অতিরিক্ত কমিশনার (ডিবি) শফিকুল ইসলাম জানান, তদন্ত ও সাক্ষ্য প্রমাণের ভিত্তিতে গ্রেপ্তার আসামিদের জবানবন্দি, প্রত্যক্ষ ও পরোক্ষ সাক্ষীদের জবানবন্দি, ঘটনাস্থল ও প্রাসঙ্গিক সিসিটিভি ক্যামেরার ফুটেজ বিশ্লেষণ, উদ্ধারকৃত আগ্নেয়াস্ত্র, বুলেট ও ইলেকট্রনিক ডিভাইসগুলোর ফরেনসিক প্রতিবেদন পর্যালোচনা করা হয়েছে। এসব তথ্য–উপাত্তের ভিত্তিতে শরিফ ওসমান বিন হাদি হত্যার ঘটনায় ১২ জনকে গ্রেপ্তার করা সম্ভব হয়েছে। তবে হত্যার নির্দেশদাতা ও সরাসরি জড়িত দুজনসহ পাঁচজনকে গ্রেপ্তার করা যায়নি।</p></div></div></div></body></html>"
        },
        {
            "title": "আইপিএল থেকে বাদ দেওয়া মোস্তাফিজকে লুফে নিল পিএসএল | প্রথম আলো",
            "time": "2026-01-06T15:07:21",
            "imgUrl": "https://media.prothomalo.com/prothomalo-bangla%2F2026-01-06%2Fh8al9fd3%2F61209201514446740436871723361402333886856779n.jpg?rect=0%2C31%2C701%2C368&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত শনিবার ভারতীয় ক্রিকেট বোর্ডের (বিসিসিআই) নির্দেশে বাংলাদেশের পেসার মোস্তাফিজুর রহমানকে স্কোয়াড থেকে বাদ দিয়েছে আইপিএলের ফ্র্যাঞ্চাইজি দল কলকাতা নাইট রাইডার্স। </p><p>এবারের আইপিএল নিলামে মোস্তাফিজকে চেন্নাই সুপার কিংস ও দিল্লি ক্যাপিটালসের সঙ্গে কাড়াকাড়ি করে কেনে কলকাতা। ৯ কোটি ২০ লাখ রুপি দামে বিক্রি হন এই বাঁহাতি পেসার। আইপিএলে মোস্তাফিজই সবচেয়ে বেশি দামে বিক্রি হওয়া বাংলাদেশি ক্রিকেটার ছিলেন। তবে এই মৌসুমেই তাঁর খেলা হচ্ছে না।</p><p>তাতে লাভবান হলো পিএসএল। দুনিয়ার অন্যতম সেরা বোলারকে পেল ফ্র্যাঞ্চাইজি লিগটি।</p></div></div></div></body></html>"
        },
        {
            "title": "মটর পোলাওয়ের রেসিপি | প্রথম আলো",
            "time": "2026-01-06T15:00:00",
            "imgUrl": "https://media.prothomalo.com/prothomalo-bangla%2F2026-01-06%2Fpslwxthj%2FKBRH2116.JPG?rect=0%2C0%2C3871%2C2032&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>প্রণালি</strong></p><p>গরমমসলা, পেঁয়াজ ঘিতে হালকা ভেজে আদাবাটা, রসুনবাটা দিন। ১ মিনিট ভেজে পোলাওয়ের চাল দিয়ে নাড়ুন। সবুজ মটর, বাদামবাটা, লবণ ও গরম পানি দিয়ে ঢেকে দিন। মাঝারি আঁচে রাখুন। পানি শুকিয়ে এলে চুলার আঁচ কমিয়ে চিনি দিয়ে নেড়ে দিন। ঢেকে দমে রাখুন। পেঁয়াজ বেরেস্তা ছড়িয়ে পরিবেশন করুন।</p></div></div></div></body></html>"
        },
        {
            "title": "ফেনীতে বড় ভাইকে ফাঁসাতে ধর্ষণের মামলা, ছোট ভাই ও স্ত্রীর কারাদণ্ড | প্রথম আলো",
            "time": "2026-01-06T14:56:41",
            "imgUrl": "https://media.prothomalo.com/prothomalo-bangla%2F2026-01-06%2F1tas2sw0%2FWhatsApp-Image-2026-01-06-at-8.51.14-PM.jpeg?rect=0%2C0%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত বছর ৪ মে এ মামলার অভিযোগ গঠন করে বিচার কার্যক্রম শুরু করেন আদালত। মামলায় রাষ্ট্রপক্ষে দুজন ও আসামিপক্ষে পাঁচজন সাক্ষ্য দেন। সাক্ষ্য গ্রহণ শেষে গত ১ ডিসেম্বর যুক্তিতর্ক উপস্থাপন করা হয়। এরপর আজ রায় দেওয়া হয়।</p><p>রাষ্ট্রপক্ষে মামলা পরিচালনাকারী ছিলেন নারী ও শিশু নির্যাতন দমন ট্রাইব্যুনালের সরকারি কৌঁসুলি (পিপি) শাহাব উদ্দিন। রায়ের বিষয়টি নিশ্চিত করে তিনি প্রথম আলোকে বলেন, ‘এ রায়ে রাষ্ট্রপক্ষ সন্তুষ্ট। মিথ্যা মামলার বিরুদ্ধে এটি একটি দৃষ্টান্তমূলক রায়।’</p><p>জানতে চাইলে মামলার বাদী বলেন, ‘আমি দীর্ঘ ১৬ বছর সৌদি আরব থাকার পর বাবার জায়গায় এসে ঘর করি। এ ঘর দখল নিতে আমার ছোট ভাই ও তার স্ত্রী ষড়যন্ত্র করেছিল। তারা আমার বিরুদ্ধে পাঁচটি মিথ্যা মামলা করেছে, সব কটি থেকে আমি অব্যাহতি পেয়েছি।’</p></div></div></div></body></html>"
        },
        {
            "title": "দুধ দিয়ে গোসল করে পদত্যাগ করলেন ওয়ার্ড বিএনপির সভাপতি | প্রথম আলো",
            "time": "2026-01-06T14:50:32",
            "imgUrl": "https://media.prothomalo.com/prothomalo-bangla%2F2026-01-06%2Fz3fi1nga%2FRangpurDH1222.jpg?rect=0%2C0%2C1599%2C839&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইউনিয়ন বিএনপির নেতাদের সঙ্গে কথা বলে জানা গেছে, গত বছরের ৩০ এপ্রিল নেতা-কর্মীদের ভোটের মাধ্যমে লোহানীপাড়া ইউনিয়নের ২ নম্বর ওয়ার্ডে গোলাম রব্বানীকে সভাপতি ও আশরাফুল ইসলামকে সাধারণ সম্পাদক করে ৫১ সদস্যবিশিষ্ট কমিটি গঠন করা হয়।</p><p>গোলাম রব্বানী প্রথম আলো বলেন, তিনি বিএনপির প্রতিষ্ঠাতা জিয়াউর রহমানের আদর্শে বিএনপিতে অনেক দিন ধরে আছেন। কিন্তু দলের তেমন দায়িত্বে ছিলেন না। এবার ওয়ার্ডের সভাপতি নির্বাচিত হয়ে দলের কার্যক্রম চালাচ্ছিলেন। কিন্তু দলের ইউনিয়ন কমিটির নেতারা বালুর দুর্নীতির সঙ্গে জড়িত। তাঁরা মন্ডলেরহাটে একটি ল্যাম্পপোস্ট বিক্রি করে খেয়েছেন। এসব কারণে তাঁকে বাড়িতে কটাক্ষ করা হয়। এ জন্য তিনি পদত্যাগের সিদ্ধান্ত নেন। তবে কোন কোন নেতা দুর্নীতির সঙ্গে যুক্ত, তাঁদের নাম প্রকাশ করতে রাজি হননি তিনি।</p></div></div></div></body></html>"
        },
        {
            "title": "সালথায় আওয়ামী লীগ ও যুবলীগের চার নেতার বিএনপিতে যোগদানের ঘোষণা | প্রথম আলো",
            "time": "2026-01-06T14:47:36",
            "imgUrl": "https://media.prothomalo.com/prothomalo-bangla%2F2026-01-06%2F1qq09lit%2FSaltha.jpg?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সংবাদ সম্মেলনে লিখিত বক্তব্য পাঠ করেন সালথা উপজেলা যুবলীগের সহসভাপতি পাভেল রায়হান। লিখিত বক্তব্যে উল্লেখ করা হয়, উপজেলা আওয়ামী লীগ দীর্ঘদিন ধরে ত্যাগী নেতা–কর্মীদের মূল্যায়ন না করে সুবিধাভোগী ও বিতর্কিত ব্যক্তিদের দিয়ে দল পরিচালনা করে আসছিল। স্থানীয় পর্যায়ে আওয়ামী লীগের নেতৃত্বে স্বজনপ্রীতি, অনিয়ম ও দুর্নীতির আশ্রয় নেওয়া হয়েছে। এসব কারণে সাধারণ নেতা–কর্মীদের মধ্যে ক্ষোভ ও হতাশা তৈরি হয়েছে, যার ফল হিসেবে তাঁরা দল ছাড়তে বাধ্য হয়েছেন।</p><p>বিএনপির আদর্শ ও কর্মসূচির প্রতি আস্থা রেখে গণতন্ত্র পুনরুদ্ধারের আন্দোলনে শরিক হতে তাঁরা বিএনপিতে যোগ দেওয়ার সিদ্ধান্ত নিয়েছেন দাবি করে লিখিত ওই বক্তব্যে উল্লেখ করা হয়, বিএনপির রাজনীতিতে শরিক হয়ে আগামীতে জনগণের অধিকার ও মতপ্রকাশের স্বাধীনতা প্রতিষ্ঠায় তাঁরা সক্রিয় ভূমিকা রাখবেন।</p></div></div></div></body></html>"
        },
        {
            "title": "যুক্তরাষ্ট্রে ভারতীয় তরুণীকে হত্যা, সাবেক প্রেমিককে খুঁজছে পুলিশ | প্রথম আলো",
            "time": "2026-01-06T14:43:51",
            "imgUrl": "https://media.prothomalo.com/prothomalo-bangla%2F2026-01-06%2Fudqh4msy%2Fnikita-indian.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>নিকিতা সম্পর্কে যা জানা যাচ্ছে</strong></p><p>নিকিতা গোদিশালা একজন ডেটা অ্যানালিস্ট। তিনি মেরিল্যান্ডে বসবাস করতেন। ২ জানুয়ারি থেকে তিনি নিখোঁজ ছিলেন।</p><p>হাওয়ার্ড কাউন্টির পুলিশ বলেছে, নিকিতাকে তাঁর সাবেক প্রেমিক অর্জুন শর্মার অ্যাপার্টমেন্টে ছুরিকাঘাতের পর মৃত অবস্থায় পাওয়া গেছে।</p><p>নিকিতাকে হত্যা করে ভারতে পালিয়ে যাওয়ার অভিযোগে অর্জুন শর্মার বিরুদ্ধে গ্রেপ্তারি পরোয়ানা জারি করা হয়েছে। যুক্তরাষ্ট্রের পুলিশ তাঁকে খুঁজছে।</p><p>এর আগে পুলিশ জানিয়েছিল, এটি একটি পরিকল্পিত হত্যাকাণ্ড। সন্দেহভাজনকে যুক্তরাষ্ট্রে প্রত্যর্পণ করা হলে তাঁকে হত্যার অভিযোগে বিচারের মুখোমুখি হতে হবে।</p></div></div></div></body></html>"
        },
        {
            "title": "যশোরে বরফকল ব্যবসায়ী ও সাংবাদিক হত্যার ঘটনায় মামলা, আসামি অজ্ঞাত | প্রথম আলো",
            "time": "2026-01-06T14:39:37",
            "imgUrl": "https://media.prothomalo.com/prothomalo-bangla%2F2026-01-05%2Fpfcevhlt%2FJESSOREmurder.JPG?rect=0%2C8%2C2012%2C1056&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>স্থানীয় কয়েক ব‍্যক্তি ও পুলিশ জানায়, সোমবার বিকেলে রানা প্রতাপ বৈরাগী কপালিয়া বাজারে তাঁর বরফকলে অবস্থান করছিলেন। সন্ধ্যা পৌনে ছয়টার দিকে একটি মোটরসাইকেলে করে আসা তিন দুর্বৃত্ত তাঁকে বরফকল থেকে ডেকে কপালিয়া বাজারের পশ্চিম পাশে কপালিয়া ক্লিনিক অ্যান্ড ডায়াগনস্টিক সেন্টারের সামনের গলিতে নিয়ে যায়। এরপর খুব কাছ থেকে তাঁর মাথায় তিনটি গুলি করে এবং গলা কেটে পালিয়ে যায়। এতে ঘটনাস্থলেই তাঁর মৃত্যু হয়।</p><p>মনিরামপুর থানার ভারপ্রাপ্ত কর্মকর্তা মো. রজিউল্লাহ খান বলেন, রানা প্রতাপ বৈরাগী হত্যাকাণ্ডের ঘটনায় মামলা হয়েছে। মামলায় অজ্ঞাতনামা ব্যক্তিদের আসামি করা হয়েছে। তবে তাদের সংখ্যা উল্লেখ করা হয়নি। মামলায় রানা প্রতাপ বৈরাগী হত্যার কারণ উল্লেখ করা হয়নি। হত্যার কারণ উদ্‌ঘাটন এবং হত্যাকাণ্ডে জড়িত ব্যক্তিদের গ্রেপ্তারের চেষ্টা চলছে।</p></div></div></div></body></html>"
        },
        {
            "title": "নির্বাচন বিষয়ে যাঁরা বিভ্রান্তি ছড়াচ্ছেন, তাঁদের প্রোফাইলগুলো স্পষ্ট: প্রধান উপদেষ্টার প্রেস সচিব | প্রথম আলো",
            "time": "2026-01-06T14:37:23",
            "imgUrl": "https://media.prothomalo.com/prothomalo-bangla%2F2025-09-25%2F3rsvp92c%2FShafiqul-Alam-Done.avif?rect=0%2C0%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আসন্ন জাতীয় সংসদ নির্বাচন নিয়ে অন্তর্বর্তী সরকার খুবই ভালো প্রস্তুতি নিয়েছে বলে জানিয়েছেন প্রধান উপদেষ্টার প্রেস সচিব শফিকুল আলম। তিনি বলেছেন, নির্বাচনের বিষয়ে এখনো যাঁরা কনফিউশন (বিভ্রান্তি) ছড়াচ্ছেন, তাঁদের প্রোফাইলগুলো খুবই ক্লিয়ার (স্পষ্ট)।</p><p> আজ মঙ্গলবার রাজধানীর ফরেন সার্ভিস একাডেমিতে আয়োজিত সংবাদ সম্মেলনে প্রেস সচিব শফিকুল আলম এ কথা বলেন। এ সময় আসন্ন ত্রয়োদশ জাতীয় সংসদ নির্বাচন ও গণভোটে পোস্টাল ব্যালটের মাধ্যমে ভোট দেওয়া ও নিবন্ধনের সংখ্যা, ‘ভোটের গাড়ি’র প্রচারণাসহ নির্বাচনের প্রস্তুতি–সংক্রান্ত বিভিন্ন তথ্য তুলে ধরেন তিনি।</p><p> প্রসঙ্গত ‘পোস্টাল ভোট বিডি’ অ্যাপের মাধ্যমে ১৫ লাখ ৩৩ হাজার ৬৮২ জন ভোটার নিবন্ধন করেছেন।</p></div></div></div></body></html>"
        },
        {
            "title": "১৫০ ম্যাচ পর তুলনা: ইয়ামাল কোথায় আছেন, মেসি কোথায় ছিলেন | প্রথম আলো",
            "time": "2026-01-06T14:28:33",
            "imgUrl": "https://media.prothomalo.com/prothomalo-bangla%2F2024-07%2Fee429158-4125-41c9-9238-4e80a463d3f5%2FMessi-Yamal-%20AFP.jpg?rect=0%2C0%2C3162%2C1660&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বার্সেলোনা ও স্পেনের হয়ে ১৫০টি ম্যাচ খেলেছেন লামিনে ইয়ামাল, বয়স মাত্র ১৮। এত অল্প বয়সে এত বড় মঞ্চে এতটা পথ—এটাই তো বিস্ময়। তবে ইয়ামাল বিস্ময় উপহার দিচ্ছেন মাঠে তাঁর জাদু দেখিয়েও। সে জন্যই তাঁর তুলনা শুরু হয়ে গেছে লিওনেল মেসির সঙ্গে। ইয়ামালের মতোই যিনি বেড়ে উঠেছিলেন বার্সেলোনার লা মাসিয়া একাডেমিতে। পরে হয়েছেন বার্সেলোনার কিংবদন্তি ও ফুটবল ইতিহাসের সেরাদের একজন।</p><p>ইয়ামালও কি সেই পথে হাঁটতে পারবেন? শুরুটা দারুণ হলেও মেসির সেই অতিমানবীয় ধারাবাহিকতা বজায় রাখাটাই হবে ইয়ামালের আসল চ্যালেঞ্জ। ইয়ামাল কি পারবেন মেসির সেই এভারেস্টসম উচ্চতাকে স্পর্শ করতে? উত্তরটা সময়ের হাতে তোলা থাক। তবে এটুকু নিশ্চিত, ফুটবলপ্রেমীরা এখন এক রাজপুত্রের রাজা হয়ে ওঠার গল্প দেখছেন।</p></div></div></div></body></html>"
        },
        {
            "title": "জাতীয় পার্টি ও গণতান্ত্রিক ফ্রন্টকে নির্বাচন থেকে বিরত রাখার নির্দেশনা চেয়ে রিট | প্রথম আলো",
            "time": "2026-01-06T14:25:16",
            "imgUrl": "https://media.prothomalo.com/prothomalo-bangla%2F2025-12-03%2Fca9cdb5o%2FAsean.webp?rect=0%2C41%2C476%2C250&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এর আগে জাতীয় পার্টি (একাংশ) ও জেপির নেতৃত্বে আত্মপ্রকাশ করা নির্বাচনী জোট জাতীয় গণতান্ত্রিক ফ্রন্টের পক্ষ থেকে ২৩ ডিসেম্বর জাতীয় সংসদ নির্বাচনে ১২২ আসনে ১৩২ জন প্রার্থী ঘোষণা করা হয়। ৯ ডিসেম্বর জাতীয় পার্টি (একাংশ) ও জাতীয় পার্টির (জেপি) নেতৃত্বে জাতীয় গণতান্ত্রিক ফ্রন্ট (এনডিএফ) জোট হয়। আনিসুল ইসলাম মাহমুদ ও আনোয়ার হোসেন মঞ্জুর নেতৃত্বাধীন অংশ দুটিসহ ১৮টি দল রয়েছে এই জোটে।</p><p>রিটের যুক্তি সম্পর্কে আইনজীবী এ এস এম শাহরিয়ার কবির বলেন, আওয়ামী লীগ নেতৃত্বধীন ১৪ দলীয় জোট মহাজোট হিসেবে পরিচিত। এই মহাজোট জাতিসংঘের প্রতিবেদন অনুযায়ী, মানবাধিকার লঙ্ঘনের মতো অপরাধের সঙ্গে সম্পৃক্ত। এই জোটে জাতীয় সমাজতান্ত্রিক দল (জাসদ/ইনু), জাতীয় পার্টি (এরশাদ), জাতীয় পার্টি (মঞ্জু), তরিকত ফেডারেশনসহ ১৪টি দল ছিল। জাতিসংঘের প্রতিবেদন অনুসারে তারাও অপরাধ করেছে। যে কারণে সংবিধানের ৬৬(২)(ঙ) অনুচ্ছেদ অনুযায়ী তারা নির্বাচনের অযোগ্য হবে।</p></div></div></div></body></html>"
        },
        {
            "title": "হাসানুল হক ইনুর বিরুদ্ধে মামলায় ‘ক্যামেরা ট্রায়ালে’ একজনের সাক্ষ্য গ্রহণ | প্রথম আলো",
            "time": "2026-01-06T14:24:11",
            "imgUrl": "https://media.prothomalo.com/prothomalo-bangla%2F2026-01-06%2F6dl5rsio%2FInu.jpg?rect=0%2C26%2C620%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আসামিপক্ষের আইনজীবী সিফাত মাহমুদ প্রথম আলোকে বলেন, ক্যামেরা ট্রায়ালের আবেদনে প্রসিকিউশন অভিযোগ করে, আসামিপক্ষ থেকে সাক্ষীকে হুমকি দেওয়া হয়েছে। এমন অভিযোগের বিরুদ্ধে তাঁরা (আসামিপক্ষ) আপত্তি জানিয়ে ট্রাইব্যুনালকে বলেছেন, এখানে আসামিপক্ষকে অপবাদ দেওয়া হয়েছে। ট্রাইব্যুনাল বলেছেন, বিষয়টি আদেশে উল্লেখ করবেন।</p><p>হাসানুল হক ইনুকে এদিন কারাগার থেকে ট্রাইব্যুনালে হাজির করা হয়। ২০২৪ সালের গণ–অভ্যুত্থানে আওয়ামী লীগ ক্ষমতাচ্যুত হওয়ার তিন সপ্তাহের মধ্যে ২৬ আগস্ট গ্রেপ্তার হন তিনি। হাসানুল হক ইনুর দল জাসদ আওয়ামী লীগ নেতৃত্বাধীন (বর্তমানে কার্যক্রম নিষিদ্ধ) ১৪–দলীয় জোটের অন্যতম অংশীদার। ক্ষমতাচ্যুত প্রধানমন্ত্রী শেখ হাসিনার সরকারে মন্ত্রীও ছিলেন তিনি।</p></div></div></div></body></html>"
        },
        {
            "title": "ট্রাম্পের প্রতি কৃতজ্ঞতা জানালেন শান্তিতে নোবেলজয়ী মাচাদো | প্রথম আলো",
            "time": "2026-01-06T14:19:36",
            "imgUrl": "https://media.prothomalo.com/prothomalo-bangla%2F2026-01-06%2Fynf9grix%2FTrump.jpg?rect=0%2C23%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>‘তাঁর (ট্রাম্প) পদক্ষেপগুলোর জন্য আমরা কতই কৃতজ্ঞ,’ বলেছেন মাচাদো। এর আগে এক্সে পোস্ট করা এক বিবৃতিতেও ট্রাম্পকে ধন্যবাদ জানিয়েছিলেন তিনি। মাচাদো বলেছিলেন, ‘ভেনেজুয়েলার স্বাধীনতা আসন্ন এবং শিগগিরই আমরা আমাদের ভূমিতে তা উদ্‌যাপন করব।’</p><p>ফক্স নিউজকে দেওয়া সাক্ষাৎকারে নিকোলা মাদুরো বিরুদ্ধে ভেনেজুয়েলার নির্বাচনী ব্যবস্থা পুরোপুরি নিয়ন্ত্রণ করার অভিযোগ করেছেন বিরোধী দলের নেতা মাচাদো। এখন যত দ্রুত সম্ভব, ভেনেজুয়েলায় ফিরে যাওয়ার পরিকল্পনা করছেন বলে জানিয়েছেন তিনি। কয়েক মাস ধরে আত্মগোপনে আছেন মাচাদো। তিনি বলেছেন, দেশে ফেরা তাঁর জন্য নিরাপদ না হওয়ায় আত্মগোপনে থাকাই ভালো ছিল।</p><p>ভেনেজুয়েলায় অন্তর্বর্তী প্রেসিডেন্টের দায়িত্ব নেওয়া দেলসি রদ্রিগেজকে নিয়েও আপত্তি জানিয়েছেন মাচাদো। আজই (সোমবার) ভেনেজুয়েলায় ১৪ জন সাংবাদিককে আটক করার কথা উল্লেখ করে তিনি বলেছেন, অন্তর্বর্তী প্রেসিডেন্ট দেলসি রদ্রিগেজের ওপর আস্থা রাখা যায় না। ভেনেজুয়েলার পরবর্তী ক্ষমতা হস্তান্তরের প্রক্রিয়াকে অবশ্যই এগিয়ে নিয়ে যেতে হবে।</p><p>ফক্স নিউজের উপস্থাপক শন হ্যানিটির সঙ্গে অল্প সময়েই কথা শেষ করেন মাচাদো।</p></div></div></div></body></html>"
        },
        {
            "title": "প্রতারণামূলক বার্তা শনাক্তে গুগলের সার্কেল টু সার্চে নতুন সুবিধা | প্রথম আলো",
            "time": "2026-01-06T14:02:27",
            "imgUrl": "https://media.prothomalo.com/prothomalo-bangla%2F2024-09-04%2F2l4gl893%2Fsmartphone.google.png?rect=0%2C31%2C1461%2C767&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অনলাইনে প্রতারণামূলক বা স্ক্যাম বার্তা এখন আর বিচ্ছিন্ন কোনো ঘটনা নয়। পণ্য সরবরাহ বা আর্থিক লেনদেনের হালনাগাদ তথ্য জানানোর অজুহাতে প্রতিদিনই এ ধরনের বার্তা পেয়ে থাকেন অনেকে। কিছু বার্তা এতটাই বিশ্বাসযোগ্যভাবে তৈরি করা হয় যে মুহূর্তের জন্য হলেও স্মার্টফোন ব্যবহারকারী বিভ্রান্ত হন। প্রতারকেরা ঠিক এ দ্বিধাটুকুকেই কাজে লাগায়। প্রযুক্তিবিশ্লেষকদের মতে, বর্তমানে অপরিচিত ব্যক্তিদের পাঠানো প্রতারণামূলক বার্তাগুলোর সবচেয়ে উদ্বেগজনক দিক হলো নির্ভুল বানান এবং পরিশীলিত শব্দচয়ন। ফলে অন্যদের পাঠানো বার্তা কোনটি আসল আর কোনটি ভুয়া, তা শনাক্ত করা কঠিন হয়ে উঠছে। তাই স্মার্টফোন ব্যবহারকারীদের এ ধরনের প্রতারণামূলক বার্তা শনাক্তের সুযোগ দিতে নিজেদের সার্কেল টু সার্চে নতুন সুবিধা যুক্ত করেছে গুগল।</p></div></div></div></body></html>"
        },
        {
            "title": "চিত্রনায়িকা চম্পার যে আক্ষেপ আজও রয়ে গেছে | প্রথম আলো",
            "time": "2026-01-06T14:00:53",
            "imgUrl": "https://media.prothomalo.com/prothomalo-bangla%2F2026-01-06%2Fp0v0kkw8%2FWhatsApp-Image-2026-01-06-at-7.20.00-PM.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>‘তিন কন্যা’: পর্দায় তিন বোন</strong><br>১৯৮৫ সাল। শিবলি সাদিক পরিচালিত ‘তিন কন্যা’ ছবিতে একসঙ্গে অভিনয় করলেন সুচন্দা, ববিতা ও চম্পা। বাংলা চলচ্চিত্রে এটি নিঃসন্দেহে বিরল মুহূর্ত। এ ছবিতেই নায়িকা হিসেবে আত্মপ্রকাশ করেন চম্পা। প্রথম ছবিতেই তিনি দেখিয়ে দেন, তাঁর অভিনয় হবে সংযত, স্বাভাবিক ও গভীর আবেগময়। পর্দায় তাঁর উপস্থিতি ছিল আলাদা—চোখে চোখ রেখে কথা বলার মতো দৃঢ়তা আর কোমলতা একসঙ্গে মিশে থাকত। এরপর আসতে থাকে একের পর এক ছবি—‘সহযাত্রী’, ‘ভেজা চোখ’, ‘কাসেম মালার প্রেম’, ‘শঙ্খনীল কারাগার’, ‘পদ্মা মেঘনা যমুনা’, ‘চন্দ্রকথা’। তখন ঢালিউড-জগতে প্রায়ই বলা হতো, বড় বাজেটের ছবি হলে নায়িকা হবেন চম্পা। তাঁর প্রতি নির্মাতাদের সেই আস্থা তৈরি হয়েছিল অভিনয়ের প্রতি তাঁর সততা ও চরিত্রের প্রতি দায়বদ্ধতা থেকেই।</p></div></div></div></body></html>"
        },
        {
            "title": "বিয়ের আগে, মাঝে এবং পরে ত্বকের যত্ন নেবেন যেভাবে | প্রথম আলো",
            "time": "2026-01-06T14:00:00",
            "imgUrl": "https://media.prothomalo.com/prothomalo-bangla%2F2026-01-06%2Ffhiou1yt%2FOnlineCover.jpg?rect=0%2C0%2C3300%2C1733&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিয়ের অন্তত তিন মাস আগে থেকে প্রস্তুতি নেওয়া প্রয়োজন। তবে সবাই সেই সুযোগ না-ও পেতে পারেন। এমন যদি হয় যে আপনার বিয়ের আর সপ্তাহখানেক আছে, তাহলে এই সময়টাকেই কাজে লাগানো ছাড়া অন্য উপায় নেই। </p><p>তবে মনে রাখতে হবে, রাতারাতি নিজেকে বদলে ফেলার মতো কিছু করা যাবে না। এ সময় কেমিক্যাল পিলিং এবং রেটিনয়েড–জাতীয় উপকরণ এড়িয়ে চলুন। ফেসিয়াল, বডি স্ক্রাব, ম্যানিকিউর, পেডিকিউর করাতে পারেন। বাড়িতে হাইড্রেটিং সিরাম, টোনার, এসেন্স, হাইড্রেটিং ফেস মিস্ট, আই ক্রিম প্রভৃতি ব্যবহারে উপকার মিলবে। হায়ালুরোনিক অ্যাসিড সিরাম দারুণ কাজে আসে। তবে এ সময় এমন কোনো প্রসাধন ব্যবহার না করাই ভালো, যা আপনি আগে ব্যবহার করেননি। অবশ্যই খেয়াল রাখবেন, যেন পর্যাপ্ত পরিমাণ তরল খাবার, শাকসবজি ও ফলমূল খাওয়া হয়। তাতে ত্বক ভেতর থেকে সতেজ থাকবে।</p></div></div></div></body></html>"
        }
    ]
}