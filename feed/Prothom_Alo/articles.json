{
    "source": "প্রথম আলো",
    "articles": [
        {
            "title": "নির্বাচনী ডামাডোলে ‘মাউশি’ বিভাজন: শিক্ষা প্রশাসন সংস্কার, না অপ্রয়োজনীয় ঝুঁকি | প্রথম আলো",
            "time": "2026-02-05T05:54:37",
            "imgUrl": "https://media.prothomalo.com/prothomalo-bangla%2F2023-07%2F87864370-fa57-457e-b573-78afbf3c4373%2FUntitled_1.jpg?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শিক্ষা প্রশাসন ইতিমধ্যে নতুন কারিকুলাম বাস্তবায়ন, শিক্ষক–সংকট, ডিজিটাল রূপান্তর এবং প্রশাসনিক সক্ষমতা বৃদ্ধির মতো একাধিক চ্যালেঞ্জ মোকাবিলা করছে। এ সময়ে দপ্তর বিভাজনের উদ্যোগ প্রশাসনিক মনোযোগকে মূল সমস্যা থেকে সরিয়ে কাঠামোগত টানাপোড়েনে আবদ্ধ করার ঝুঁকি তৈরি করবে, যার সরাসরি প্রভাব পড়বে শিক্ষাপ্রতিষ্ঠান ও শিক্ষার্থীদের ওপর।</p><p>এ ছাড়া নির্বাচন ব্যবস্থাপনায় শিক্ষা প্রশাসনের ভূমিকা কৌশলগতভাবে অত্যন্ত গুরুত্বপূর্ণ। প্রিসাইডিং অফিসার থেকে শুরু করে পোলিং অফিসার—নির্বাচনী জনবলের বড় একটি অংশই আসে মাধ্যমিক ও উচ্চশিক্ষা প্রশাসন থেকে। এমন পরিস্থিতিতে মাউশি বিভাজনকে কেন্দ্র করে যদি অসন্তোষ, অনিশ্চয়তা বা মানসিক চাপ সৃষ্টি হয়, তবে তা নির্বাচনকালীন দায়িত্ব পালনে অনাকাঙ্ক্ষিত প্রভাব ফেলতে পারে। শিক্ষা প্রশাসনের ভেতরে স্থিতিশীলতা ও আস্থা বজায় রাখা তাই শুধু শিক্ষা খাতের নয়, একটি সুষ্ঠু ও গ্রহণযোগ্য নির্বাচন নিশ্চিত করার জন্যও অপরিহার্য।<br>বিভাজনের আর্থিক ও প্রশাসনিক দায়ও কম নয়। নতুন দপ্তর মানেই কেন্দ্র থেকে মাঠপর্যায় পর্যন্ত সমান্তরাল প্রশাসনিক কাঠামো, অতিরিক্ত জনবল, অবকাঠামো ও পরিচালন ব্যয়। এ ব্যয় নির্বাহ রাষ্ট্রের দীর্ঘমেয়াদি আর্থিক সক্ষমতার ওপর নির্ভর করবে। বিশেষ করে নির্বাচন-পরবর্তী একটি নতুন সরকারের জন্য এটি একটি বড় আর্থিক ও প্রশাসনিক বোঝা হয়ে দাঁড়াতে পারে, যা তার নিজস্ব নীতিগত অগ্রাধিকার ও উন্নয়ন পরিকল্পনাকে সংকুচিত করতে পারে।</p><p>সবচেয়ে গুরুত্বপূর্ণ প্রশ্নটি হলো এই বিভাজনের প্রকৃত লক্ষ্য কী? এটি কি সত্যিই শিক্ষাব্যবস্থার দক্ষতা ও জবাবদিহি বাড়ানোর উদ্যোগ, নাকি নবগঠিত দপ্তরগুলোর মাধ্যমে শিক্ষা সার্ভিসবহির্ভূত জনবলের কর্তৃত্ব প্রতিষ্ঠার একটি পথ সুগম করা হচ্ছে? অতীত অভিজ্ঞতায় দেখা যায়, দপ্তর বিভাজনের পরও নিয়োগবিধির মাধ্যমে শিক্ষা ক্যাডারের ন্যায্য অংশগ্রহণ অনেক ক্ষেত্রে উপেক্ষিত হয়েছে। ফলে নতুন করে একই আশঙ্কা তৈরি হওয়া অমূলক নয়। ইতিপূর্বে মাউশি ভেঙে ‘প্রাথমিক শিক্ষা অধিদপ্তর’ ও ‘মাদ্রাসা শিক্ষা অধিদপ্তর’ হলেও ১৯৮০ সালের বিসিএস (সাধারণ শিক্ষা) কম্পোজিশন ও ক্যাডার রুলস অনুযায়ী এ দুটি অধিদপ্তর এখনো বিসিএস (সাধারণ শিক্ষা) ক্যাডারের অন্তভু৴ক্ত। অর্থাৎ অধিদপ্তর ভাগ হলেও ক্যাডার ভাগ হয়নি। এতদ্সত্ত্বেও প্রাথমিক শিক্ষা অধিদপ্তর (কর্মচারী) নিয়োগবিধিমালা ২০২৩ ও মাদ্রাসা শিক্ষা অধিদপ্তর কর্মচারী নিয়োগ বিধিমালা ২০২০-এর মাধ্যমে এ দুটি অধিদপ্তরের বিভিন্ন পদে শিক্ষা ক্যাডারের ন্যায্য অংশগ্রহণকে উপেক্ষা করা হয়েছে। সেখানে সম্পূর্ণ অযৌক্তিকভাবে শিক্ষা সার্ভিস–বহির্ভূত জনবল পদায়ন করে শিক্ষা প্রশাসন পরিচালনার জন্য প্রশিক্ষিত ও দায়িত্বপ্রাপ্ত বিসিএস সাধারণ শিক্ষা ক্যাডারকে বঞ্চিত করা হয়েছে।</p></div></div></div></body></html>"
        },
        {
            "title": "শিক্ষা আইনটি কেন দরকার | প্রথম আলো",
            "time": "2026-02-05T05:51:25",
            "imgUrl": "https://media.prothomalo.com/prothomalo-bangla%2F2026-02-05%2Fqoaju8eq%2Feducaricature-2.jpg?rect=0%2C45%2C670%2C352&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রস্তাবিত আইনের কোনো বিধান দেশের শিক্ষার জন্য ক্ষতিকর—এমন কথা বলতে কাউকে এখনো শুনিনি। তবুও এই আইন সবার কাঙ্ক্ষিত সব বিধানসংবলিত একটি আদর্শ আইন হয়তো নয়। অনেকে হয়তো ‘আরও ভালো’ আইন দেখতে চান; কিন্তু ‘আরও ভালো’ আইনের আশায় আমরা একটি ‘যথাসাধ্য ভালো’ আইনকে স্বাগত জানাব না কেন? একটি ‘যথাসাধ্য ভালো’ আইন যদি এখন জারি হয়, তা অদূর ভবিষ্যতে সেই আইনকে ‘আরও ভালো’ করতে কোনো অসুবিধা নেই। </p><p>এই আইনে কী নেই বা কী থাকা উচিত ছিল, তা দেখতে গেলে আমরা ‘প্যান্ডোরার বাক্স’ খুলে বসব; বরং প্রস্তাবিত আইনে যা আছে, তা যথাযথ কি না, সেটিই দেখা উচিত। উদাহরণস্বরূপ, এই আইনে কেবল প্রাথমিক শিক্ষাকে শিশুর অধিকার হিসেবে স্বীকৃতি দেওয়া হয়েছে। এ ছাড়া পঞ্চম শ্রেণি পর্যন্ত প্রাথমিক শিক্ষা অবৈতনিক ও বাধ্যতামূলক হওয়ার কথা বলা হয়েছে, যা ১৯৯০ সালের একটি আইনের প্রতিধ্বনি। </p><p>আমি ব্যক্তিগতভাবে মনে করি, টেকসই উন্নয়ন লক্ষ্যমাত্রার চতুর্থ লক্ষ্যমাত্রা অর্জনের জন্য পর্যায়ক্রমে আমাদের দেশে দ্বাদশ শ্রেণি পর্যন্ত শিক্ষা অবৈতনিক হওয়া উচিত এবং এখনই অষ্টম শ্রেণি পর্যন্ত শিক্ষাকে অর্থাৎ নিম্নমাধ্যমিক স্তর পর্যন্ত মৌলিক শিক্ষা হিসেবে অবৈতনিক ও বাধ্যতামূলক করা উচিত; কিন্তু তার মানে এই নয় যে আইনে এই বিষয়ের উল্লেখ নেই বলে আইনটি পাস হওয়া উচিত নয়। ভবিষ্যৎ সরকার অবৈতনিক ও বাধ্যতামূলক শিক্ষার স্তর বাড়ানোর সিদ্ধান্ত নিলে খুব সহজেই আইনটি সংশোধন করতে পারে। </p></div></div></div></body></html>"
        },
        {
            "title": "পাকিস্তানকে ধন্যবাদ জানালেন আসিফ নজরুল | প্রথম আলো",
            "time": "2026-02-05T05:48:55",
            "imgUrl": "https://media.prothomalo.com/prothomalo-bangla%2F2026-02-05%2Fgz5jfhe7%2FAsif-Nazrul.jpeg?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশকে টি–টুয়েন্টি বিশ্বকাপ থেকে বাদ দেওয়ার প্রতিবাদে ভারত–ম্যাচ বয়কটের সিদ্ধান্ত নিয়েছে পাকিস্তান। গতকাল বুধবার এ কথা বলেছেন পাকিস্তানের প্রধানমন্ত্রী শাহবাজ শরিফ। এই প্রেক্ষাপটে পাকিস্তানকে ধন্যবাদ জানিয়েছেন বাংলাদেশের যুব ও ক্রীড়া উপদেষ্টা আসিফ নজরুল।</p><p>আজ বৃহস্পতিবার সকাল ১০টা ১৩ মিনিটে নিজের ভেরিফায়েড ফেসবুক পেজে দেওয়া এক পোস্টে আসিফ নজরুল এই ধন্যবাদ জানান।</p><p>আসিফ নজরুল তাঁর পোস্টে লিখেছেন, ‘ধন্যবাদ পাকিস্তান। পাকিস্তানের প্রধানমন্ত্রী শাহবাজ শরিফ বলেছেন, বাংলাদেশকে টি–টুয়েন্টি বিশ্বকাপ থেকে বাদ দেওয়ার প্রতিবাদে তাঁর দেশ ভারত–ম্যাচ বয়কটের সিদ্ধান্ত নিয়েছে। বুধবার মন্ত্রিসভার সদস্যদের তিনি বলেন, আমরা ভারতের বিপক্ষে ম্যাচ খেলব না। কারণ, খেলার মাঠে কোনো রাজনীতি থাকা উচিত নয়। আমরা খুব ভেবেচিন্তে এই সিদ্ধান্ত নিয়েছি। আমাদের সম্পূর্ণভাবে বাংলাদেশের পাশে দাঁড়ানো উচিত। আমি মনে করি এটি খুবই উপযুক্ত সিদ্ধান্ত।’</p></div></div></div></body></html>"
        },
        {
            "title": "অদম্য বাংলাদেশ টুর্নামেন্টে বিশ্বকাপ না খেলার হতাশা ঘুচবে তো | প্রথম আলো",
            "time": "2026-02-05T05:39:28",
            "imgUrl": "https://media.prothomalo.com/prothomalo-bangla%2F2026-02-04%2Ffgp5uz6d%2FWhatsApp-Image-2026-02-04-at-4.41.49-PM-1.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>কোন দলে কারা</strong></p><p><em>ধূমকেতু একাদশ</em></p><p>লিটন দাস (অধিনায়ক), সাইফ হাসান, তানজিদ হাসান, পারভেজ হোসেন, তাওহিদ হৃদয়, শামীম হোসেন, মেহেদী হাসান, রিশাদ হোসেন, নাসুম আহমেদ, মোস্তাফিজুর রহমান, তানজিম হাসান, তাসকিন আহমেদ ও শরীফুল ইসলাম।</p><p><em>দুর্বার একাদশ</em></p><p>নাজমুল হোসেন (অধিনায়ক), হাবিবুর রহমান, আফিফ হোসেন, মাহমুদুল হাসান, জাকের আলী, মেহেদী হাসান মিরাজ, নুরুল হাসান, তানভীর ইসলাম, আলিস ইসলাম, হাসান মাহমুদ, মোহাম্মদ সাইফউদ্দিন, খালেদ আহমেদ ও আল ফাহাদ।</p><p><em>দুরন্ত একাদশ</em></p><p>আকবর আলী (অধিনায়ক), জিসান আলম, জাওয়াদ আবরার, মাহফিজুল ইসলাম, আরিফুল ইসলাম, মাহিদুল ইসলাম, আজিজুল হাকিম, রিপন মণ্ডল, আবদুল গাফফার সাকলাইন, মেহেরব হোসেন, রাকিবুল হাসান, নাহিদ রানা ও ইকবাল হোসেন।</p></div></div></div></body></html>"
        },
        {
            "title": "বন্দরে স্থবিরতা | প্রথম আলো",
            "time": "2026-02-05T05:32:18",
            "imgUrl": "https://media.prothomalo.com/prothomalo-bangla%2F2026-02-05%2Fvxih7euv%2F%E0%A7%A9.JPG?rect=0%2C206%2C3429%2C1800&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F18c58c05-9e66-46f3-8946-4437460f8f90%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">ইজারা দেওয়ার সিদ্ধান্তের প্রতিবাদে ডাকা লাগাতার কর্মবিরতিতে বন্দর এলাকা</figcaption></p></div></div></body></html>"
        },
        {
            "title": "বগুড়া-৪: বিএনপি ও জামায়াত প্রার্থীর রঙিন ব্যানারের ছড়াছড়ি | প্রথম আলো",
            "time": "2026-02-05T05:19:03",
            "imgUrl": "https://media.prothomalo.com/prothomalo-bangla%2F2026-02-05%2Fj7vopqjt%2FWhatsApp-Image-2026-02-05-at-11.03.46-AM.jpeg?rect=0%2C84%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ বিষয়ে মুঠোফোনে যোগাযোগ করা হলে জামায়াত প্রার্থী মোস্তফা ফয়সাল প্রথম আলোকে বলেন, ‘ব্যানার, প্যানা, ফেস্টুন ও বিলবোর্ডে প্রচার-প্রচারণার বিষয়টি সমন্বয় করছে নির্বাচনী মিডিয়া সেল। যত দূর জানি, তাঁরা নির্বাচনী আচরণবিধিমালা মেনেই এবং প্রশাসনকে অবগত করে নির্বাচনী এলাকায় ব্যানার, ফেস্টুন ও বিলবোর্ড টানিয়েছেন। রঙিন বিলবোর্ডেও বিধিনিষেধ নেই। প্রচারণায় কোনো আচরণবিধির ব্যত্যয় ঘটেনি।’</p><p>অন্যদিকে কাহালু উপজেলা সদর ও মালঞ্চা বাজারসহ কয়েকটি এলাকায় ধানের শীষের প্রার্থী মোশারফ হোসেনেরও রঙিন ডিজিটাল ব্যানার দেখা গেছে। এ বিষয়ে মোশারফ হোসেন প্রথম আলোকে বলেন, ‘নির্বাচনী আচরণবিধিমালা অনুসরণ করেই ধানের শীষের প্রচারণা চলছে। বিধিমালা লঙ্ঘন করে কোথাও রঙিন ব্যানার টানানো হয়নি। রঙিন ব্যানার নয়; বিধি মেনে রঙিন বিলবোর্ড স্থাপন করা হয়েছে।’</p><p>সহকারী রিটার্নিং কর্মকর্তার দায়িত্বে থাকা কাহালু উপজেলা নির্বাহী কর্মকর্তা (ইউএনও) কাশপিয়া তাসরিন জানান, নির্বাচনী আচরণবিধিমালা অনুযায়ী প্রার্থীদের রঙিন ব্যানার, লিফলেট ও ফেস্টুন ব্যবহারে বিধিনিষেধ আছে। ব্যানার, লিফলেট ও ফেস্টুনে পলিথিনের আবরণ ও পিভিসি ব্যানার ব্যবহার করা যাবে না। কাপড়ের ব্যানার হতে হবে। তবে রঙিন বিলবোর্ড টানানোর ক্ষেত্রে কোনো বিধিনিষেধ নেই। বিলবোর্ড স্থাপনের ক্ষেত্রে পুরো নির্বাচনী এলাকায় ২০টির বেশি বিলবোর্ড টানানো যাবে না। জনসাধারণ ও যানবাহন চলাচলে বিঘ্ন সৃষ্টি করা যাবে না। পরিবেশের ক্ষতি বা নিরাপত্তা বিঘ্নিত হয়—এমনভাবেও বিলবোর্ড স্থাপন করা যাবে না।</p></div></div></div></body></html>"
        },
        {
            "title": "রাত আটটার পর মাইক ব্যবহার, সারজিসের প্রতিনিধিকে জরিমানা | প্রথম আলো",
            "time": "2026-02-05T05:16:46",
            "imgUrl": "https://media.prothomalo.com/prothomalo-bangla%2F2025-10-21%2F176alour%2FUntitled-1.jpg?rect=0%2C43%2C600%2C315&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পঞ্চগড়-১ (সদর, তেঁতুলিয়া ও আটোয়ারী) আসনে রাত আটটার পর মাইক ব্যবহার করে নির্বাচনী পথসভা করায় ১১–দলীয় নির্বাচনী ঐক্যের প্রার্থী ও এনসিপি নেতা সারজিস আলমের প্রতিনিধিকে পাঁচ হাজার টাকা জরিমানা করেছেন ভ্রাম্যমাণ আদালত।</p><p>গতকাল বুধবার রাত পৌনে ৯টার দিকে পঞ্চগড়ের তেঁতুলিয়া উপজেলার বুড়াবুড়ি বাজার এলাকায় এ অভিযান পরিচালনা করা হয়। এ সময় সারজিস আলমের প্রতিনিধি ও জাতীয় নাগরিক পার্টির (এনসিপি) পঞ্চগড় জেলা শাখার সাংগঠনিক সম্পাদক হাবিবুর রহমানকে জরিমানা করা হয়।</p></div></div></div></body></html>"
        },
        {
            "title": "ইউক্রেন-রাশিয়া শান্তি আলোচনার প্রথম দিন ‘ফলপ্রসূ’ | প্রথম আলো",
            "time": "2026-02-05T05:12:59",
            "imgUrl": "https://media.prothomalo.com/prothomalo-bangla%2F2026-02-05%2Fis0v4ejy%2FUkraine.avif?rect=0%2C0%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পরিচয় প্রকাশ না করার শর্তে এক মার্কিন কর্মকর্তাও আলোচনাকে ‘ফলপ্রসূ’ বলে উল্লেখ করেন এবং বলেন, বৃহস্পতিবার (আজ) সকালে আলোচনা আবারও শুরু হবে।</p><p>এদিকে গতকাল রাতে এক নিয়মিত ভিডিও ভাষণে জেলেনস্কি বলেন, আলোচনা যেন বাস্তব শান্তির পথে অগ্রসর হয়, তা অত্যন্ত গুরুত্বপূর্ণ। এই আলোচনা যেন রাশিয়াকে যুদ্ধ চালিয়ে যাওয়ার নতুন সুযোগ করে দিতে না পারে।</p><p>জেলেনস্কি ইউক্রেনের অংশীদারদের মস্কোর ওপর আরও বেশি চাপ প্রয়োগ করার কথাও বলেছেন।</p><p>জেলেনস্কি বলেন, ‘এ বিষয়ে (শান্তি ফেরা) এখনই বুঝতে পারা উচিত। ইউক্রেনের মানুষ যেন বুঝতে পারেন, পরিস্থিতি সত্যিই শান্তির দিকে ও যুদ্ধের অবসানের দিকে এগোচ্ছে, রাশিয়া যেন সবকিছু নিজের সুবিধামতো ব্যবহার করে হামলা চালিয়ে যেতে না পারে।’</p></div></div></div></body></html>"
        },
        {
            "title": "সমুদ্রসৈকতে ঝিনুক কোথা থেকে আসে | প্রথম আলো",
            "time": "2026-02-05T05:10:00",
            "imgUrl": "https://media.prothomalo.com/prothomalo-bangla%2F2026-02-04%2Fahhcb8ey%2FSeashells.wiki.png?rect=0%2C108%2C960%2C504&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঢেউ সরে গেলে সমুদ্রসৈকতের বালুতে ঝিনুক পড়ে থাকতে দেখা যায়। পরিত্যক্ত এসব ঝিনুক একসময় কোনো না কোনো জীবিত প্রাণীর অংশ ছিল। সাধারণত ছোট এবং নরম দেহের প্রাণীরা রুক্ষ পরিবেশে নিজেদের রক্ষার জন্য এই শক্ত আবরণ ব্যবহার করে, যা আমাদের কাছে ঝিনুক নামে পরিচিত।</p><p>বেশির ভাগ ঝিনুকই শামুক, ক্লামস, অয়েস্টার ও মাসেলের মতো মলাস্কজাতীয় প্রাণীর। এই প্রাণীদের হাড় নেই ও এদের আত্মরক্ষার ক্ষমতাও খুব সীমিত। তারা খুব ধীরে নড়াচড়া করে। ফলে এই খোলস বা ঝিনুকই তাদের বেঁচে থাকতে সাহায্য করে। এটি তারা বহন করে না; বরং এটি তাদের দেহের সঙ্গেই বড় হয়। সৈকতে যখন কোনো ঝিনুক পাওয়া যায়, তখন বুঝতে হবে এর ভেতরের প্রাণীটি আর বেঁচে নেই।</p></div></div></div></body></html>"
        },
        {
            "title": "সৈয়দ ওয়ালীউল্লাহকে লেখা জীবনানন্দ দাশের চিঠি | প্রথম আলো",
            "time": "2026-02-05T05:00:00",
            "imgUrl": "https://media.prothomalo.com/prothomalo-bangla%2F2026-02-04%2F1btuaj7y%2FWhatsApp-Image-2026-02-04-at-16.49.07.jpeg?rect=0%2C117%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p>সৈয়দ ওয়ালীউল্লাহকে লেখা কবি জীবনানন্দ দাশের (১৮৯৯-১৯৫৪) চিঠি তিনটির খসড়া পাওয়া গেছে জীবনানন্দ দাশের কাগজপত্রের মধ্যে। চিঠিগুলো উদ্ধার করেছেন জীবনানন্দ-গবেষক ভূমেন্দ্র গুহ। ভূমেন্দ্র গুহ জানিয়েছেন, হুমায়ুন কবির (১৯০৬-৬৯)-এর ইন্ডিয়া (১৯৪৫-৪৬) পত্রিকাটির সঙ্গে সৈয়দ ওয়ালীউল্লাহ ওতপ্রোতভাবে যুক্ত ছিলেন। ওয়ালীউল্লাহ-সম্পাদিত কনটেমপোরারি পত্রিকার একটি সংখ্যা দেখেছেন ভূমেন্দ্র গুহ, তাতে জীবনানন্দ লিখেছিলেন। ভূমেন্দ্র গুহের রচনা থেকে প্রাসঙ্গিক প্রয়োজনীয় অংশ: </p><p>‘কনটেমপোরারি পত্রিকাটি ছিল ত্রৈমাসিক এবং ইংরেজি ভাষা ছিল তার মাধ্যম। সম্পাদক ছিলেন সৈয়দ ওয়ালীউল্লাহ, প্রকাশক ছিলেন কমরেড পাবলিশার্স, ১৫/৩ আর্মেনিয়ান স্ট্রিট, কলকাতা এবং ছাপা হতো পূর্ব্বাশা লিমিটেড পি ১৩ গণেশচন্দ্র এভিনিউ, কলকাতা ঠিকানার প্রেসে। দাম ছিল তিন টাকা প্রতি সংখ্যা। আমরা এই পত্রিকার একটি সংখ্যা দেখতে পেয়েছি, কোন বর্ষের কোন সংখ্যা বলা যাবে না। কেননা, সে রকম খবর নেই। সংখ্যাটির মলাটে চারবার সঞ্জয় ভট্টাচার্যের নাম লিখিত আছে এবং একটি হিসাব আছে। যাতে দেখা যায়—এই সংখ্যা ছাপাতে মোট খরচ পড়েছিল, লেখকদের সম্মান–দক্ষিণা ব্যতিরেকে মোট ৬৯০ টাকার মতো। যদিও মনে হয়, হিসাবে সামান্য গোলমাল আছে। এই বাঁধানো সংখ্যাটিতে লেখকসূচি এ রকম—কাজী আবদুল ওদুদ, জীবনানন্দ দাশ, ড. অ্যালেক্স অ্যারনসন, এ এম সলিমুল্লাহ, বুদ্ধদেব বসু, এ এস পুশকিন, এম ওয়াই লেরমনটভ, এফ আই যুচেভ, অন্নদাশঙ্কর রায়, মরটন গুরেউইচ (২০টি কবিতার একটি গুচ্ছ), ড. অমিয় চক্রবর্তী, ইন্দিরা সরকার, জেমস এ শেফার্ড, মুলকরাজ আনন্দ, এম এস ইসলাম, ওয়াহিদা আজিজ ও কমলেশ ব্যানার্জি। এই লেখকসূচি থেকেই ওয়ালীউল্লাহর সাহিত্যিক পরিমণ্ডলটির চেহারা ধারণা করে নেওয়া যাবে; সেটি যে উদার উন্মুক্ত আন্তর্জাতিক এবং “বড়” সাহিত্যের কাছঘেঁষা ছিল, তা স্বতঃব্যাখ্যাত হবে; এবং লেখকদের ক্রমবিন্যাসে প্রথম থেকে আবদুল ওদুদের পরেই জীবনানন্দ—এ তথ্যও নজর এড়াবে না। অর্থাৎ বক্তব্য এই যে জীবনানন্দ-বিষয়ে ওয়ালীউল্লাহ, অন্তত সেই সময়ে, অত্যন্তই শ্রদ্ধা ও গুণমুগ্ধতা পোষণ করতেন; চিঠিতে দেখা যাবে জীবনানন্দের মনোভাবও ওয়ালীউল্লাহ সম্পর্কে অনুরূপ ছিল, বলা যায়। </p><p>‘কনটেমপোরারির এই সংখ্যার জন্য ওয়ালীউল্লাহ জীবনানন্দের যে প্রবন্ধ যাচ্ঞা করেছিলেন, চিঠিতে তারই সুবাদে তাঁদের যোগাযোগ ঘটে পত্রবিনিময়ের সূত্রে। যে প্রবন্ধটি জীবনানন্দ পাঠিয়েছিলেন এবং যার জন্য সম্মান–দক্ষিণা পেয়েছিলেন ৫০ টাকা, তার নাম “Literature and its Contributives”, ছাপা হয়েছিল “Literature and Contributives”।</p><p>‘ক্রমে পারস্পরিক শ্রদ্ধার মনোভাব এতটাই শুদ্ধ হয়ে উঠতে থাকে যে ওয়ালীউল্লাহ তাঁকে হুমায়ুন কবিরের “ইন্ডিয়া”য় লিখতে অনুরোধ করছেন এবং জীবনানন্দ তাঁকে তাঁর অনেক বছর ধরে লালিত “ইচ্ছা”র কথাটা জানাচ্ছেন। ওয়ালীউল্লাহর লেখালেখির সঙ্গে জীবনানন্দের আগে থেকে পরিচিতি ও সম্মানবোধ থাকারই কথা। কেননা, তিনি নিজেও তো “পূর্বাশা”-“চতুরঙ্গ” বৃত্তের অন্তর্গত ছিলেন, যেমন ছিলেন ওয়ালীউল্লাহ। এই চিঠিপত্র চালাচালির সময়টায় ভারতবর্ষে রাজনৈতিকভাবে একটা যুগ পরিবর্তনের আভাস ক্রমে স্পষ্ট হয়ে উঠছিল, ভৌগোলিক মানচিত্রও আর অবিচল থাকতে পারবে কি না, সে বিষয়েও সন্দেহ ঘনীভূত হচ্ছিল যেন, জীবনানন্দও বরিশালের সীমিত পটভূমি থেকে উত্তীর্ণ হতে চাইছিলেন কলকাতার বড় সজীব কর্মমুখর প্রেক্ষাপটে। এই চিঠিগুলো জানাচ্ছে যে একজন বড় লেখক আর একজন ভবিষ্যতের বড় লেখককে চিনে নিচ্ছেন তখন, এবং তাঁকে তাঁর নিজস্ব “ইচ্ছা” বিধানে খুবই আশ্রয় করতে চাইছেন।’</p></div></div></body></html>"
        },
        {
            "title": "বাংলাদেশের পাশে দাঁড়িয়ে ভারত-ম্যাচ বয়কটের সিদ্ধান্ত: শাহবাজ | প্রথম আলো",
            "time": "2026-02-05T04:55:15",
            "imgUrl": "https://media.prothomalo.com/prothomalo-bangla%2F2026-02-05%2F7xhj6esy%2FPakistan_s_prime_minister.webp?rect=0%2C1%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পাকিস্তানের প্রধানমন্ত্রী শাহবাজ শরিফ বলেছেন, বাংলাদেশকে টি–টুয়েন্টি বিশ্বকাপ থেকে বাদ দেওয়ার প্রতিবাদে তাঁর দেশ ভারত–ম্যাচ বয়কটের সিদ্ধান্ত নিয়েছে। গতকাল বুধবার মন্ত্রিসভার সদস্যদের তিনি বলেন, ‘টি–টুয়েন্টি বিশ্বকাপ নিয়ে আমরা খুব পরিষ্কার অবস্থান নিয়েছি। আমরা ভারতের বিপক্ষে ম্যাচ খেলব না। কারণ, খেলার মাঠে কোনো রাজনীতি থাকা উচিত নয়। আমরা খুব ভেবেচিন্তে এই সিদ্ধান্ত নিয়েছি। আমাদের সম্পূর্ণভাবে বাংলাদেশের পাশে দাঁড়ানো উচিত। আমি মনে করি, এটি খুবই উপযুক্ত সিদ্ধান্ত।’</p></div></div></div></body></html>"
        },
        {
            "title": "বিলিয়ন ডলার ক্লাবে এখন দেশি-বিদেশি আট শিল্প গ্রুপ | প্রথম আলো",
            "time": "2026-02-05T04:52:15",
            "imgUrl": "https://media.prothomalo.com/prothomalo-bangla%2F2026-02-05%2Ffklg3v2f%2FWha.png?rect=0%2C30%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>টি কে গ্রুপের দুই অঙ্কের প্রবৃদ্ধি</strong></p><p>গত অর্থবছরে টি কে গ্রুপের আমদানি–রপ্তানিতে ১২ শতাংশ প্রবৃদ্ধি হয়েছে। এ নিয়ে টানা দুবার বিলিয়ন ডলার ক্লাবে নিজেদের অবস্থান ধরে রেখেছে গ্রুপটি। গত অর্থবছরে গ্রুপটি ১১৪ কোটি ৭৪ লাখ ডলারের পণ্য আমদানি করেছে। আমদানির তালিকায় ছিল ভোগ্যপণ্য, বিশেষ করে ভোজ্যতেল, ঢেউটিনের কাঁচামাল ইত্যাদি। গ্রুপটি রপ্তানি করেছে ৪৫ লাখ ডলারের পণ্য। রপ্তানি তালিকায় রয়েছে খাদ্যপণ্য, জুতা, সুতা ও রাসায়নিক।</p><p>অর্ধশত বছরের পুরোনো এই শিল্প গ্রুপটির যাত্রা শুরু হয়েছে মোহাম্মদ আবু তৈয়ব ও মোহাম্মদ আবুল কালাম—দুই ভাইয়ের হাত ধরে। বাংলাদেশে অনেক খাতের প্রথম কারখানার সূচনা করেছিলেন এই দুই উদ্যোক্তা। গ্রুপটিতে কর্মসংস্থান হয়েছে ৫০ হাজার লোকের।</p><p>জানতে চাইলে টি কে গ্রুপের পরিচালক মোহাম্মাদ মুস্তাফা হায়দার প্রথম আলোকে বলেন, ব্যবসায় প্রবৃদ্ধি স্বাভাবিক ব্যবসার অংশ। গত অর্থবছরে ডলারের দাম স্থিতিশীল থাকায় ধারাবাহিক আমদানি সম্ভব হয়েছে। তবে অর্থনীতিতে যে প্রবৃদ্ধি হওয়া দরকার, তা ঠিক রাখতে আইনের শাসনসহ বর্তমান চ্যালেঞ্জগুলো দূর করা দরকার। শেয়ারবাজারও কার্যকর করা দরকার। তাহলে প্রবৃদ্ধি আরও বাড়বে।</p><p><strong>বিএসআরএম, এক খাতেই বিলিয়ন ডলার</strong></p><p>লৌহ ও ইস্পাত খাতের ব্যবসা দিয়ে বিলিয়ন ডলার ক্লাবে জায়গা করে নেওয়া গ্রুপ বিএসআরএম। লৌহ ও ইস্পাতশিল্পে রড ও ওয়্যার রডের বহুমুখী পণ্য বাজারজাত করে আসছে গ্রুপটি। নিয়মিত ব্যবসা সম্প্রসারণেও রয়েছে গ্রুপটি।</p><p>গত অর্থবছরে গ্রুপটি ১০২ কোটি ডলারের পণ্য আমদানি করেছে। প্রায় সবই লোহার কাঁচামাল। তবে গ্রুপটির রপ্তানি নেই। অনিয়মিতভাবে ভারতে রড রপ্তানি করে আসছিল গ্রুপটি। রডের বাজারে মন্দা থাকায় গত অর্থবছরে গ্রুপটির আমদানি–রপ্তানিতে লেনদেন ১১ শতাংশ কমেছে। ২০২৩–২৪ অর্থবছরে গ্রুপটির লেনদেন ছিল ১১৪ কোটি ডলার। ১৯৫২ সালে যাত্রা শুরু করা গ্রুপটির নেতৃত্ব দিচ্ছে এখন তৃতীয় প্রজন্ম।</p><p>বিএসআরএম গ্রুপের ব্যবস্থাপনা পরিচালক আমের আলিহুসাইন প্রথম আলোকে বলেন, বিএসআরএম গ্রুপ মূলত ইস্পাতপণ্য তৈরির কাঁচামাল আমদানি করে। ২০২৪–২৫ অর্থবছরে বিশ্ববাজারে কাঁচামালের দাম আগের তুলনায় কমেছে। এ কারণে আমদানিতে লেনদেনও কমেছে।</p></div></div></div></body></html>"
        },
        {
            "title": "খাগড়াছড়িতে যাত্রীবাহী বাসের সঙ্গে সংঘর্ষে মোটরসাইকেল আরোহী যুবকের মৃত্যু | প্রথম আলো",
            "time": "2026-02-05T04:30:38",
            "imgUrl": "https://media.prothomalo.com/prothomalo-bangla%2F2026-02-05%2F9cmukqd2%2FWhatsApp-Image-2026-02-05-at-10.10.24.png?rect=0%2C0%2C930%2C488&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুলিশ জানায়, বাসের সঙ্গে সংঘর্ষের পর গুরুতর আহত একজনকে মাটিরাঙ্গা উপজেলা স্বাস্থ্য কমপ্লেক্সে নেওয়া হয়। পরে সেখানেই তাঁর মৃত্যু হয়। আহত অন্যজনকে প্রাথমিক চিকিৎসা দেওয়া হয়েছে।</p><p>আহত হনেসা ত্রিপুরা বলেন, তাঁরা দুজন মোটরসাইকেলে বাইল্ল্যাছড়ি থেকে পাশের গ্রামে যাচ্ছিলেন। ওই এলাকার গ্রামীণ সড়ক থেকে মূল সড়কে উঠতেই যাত্রীবাহী শান্তি পরিবহন নামের একটি বাসের সঙ্গে তাঁদের মোটরসাইকেলের সংঘর্ষ হয়। তিনি মোটরসাইকেলের পেছনে থাকায় বেঁচে যান।</p></div></div></div></body></html>"
        },
        {
            "title": "সঞ্চয়পত্রে বেশি কেটে নেওয়া উৎসে কর ফেরত পাবেন বিনিয়োগকারীরা | প্রথম আলো",
            "time": "2026-02-05T04:30:00",
            "imgUrl": "https://media.prothomalo.com/prothomalo-bangla%2F2026-01-04%2Flwr9zyv5%2F1ddf51043e62594fc32dc6e5ee3c9537_5b6a833aa718b.jpg?rect=0%2C0%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আইআরডি সূত্রে জানা গেছে, পাঁচ লাখ টাকার কম বিনিয়োগ রয়েছে অন্তত ১৪ লাখ ৫০ হাজার মানুষের। পেনশনার সঞ্চয়পত্রের গ্রাহকদের বাদ দিয়ে ১০ লাখ বিনিয়োগকারী ধরলে এবং গড়ে মাসে ১২৫ টাকা করে বাড়তি কর কাটা হিসেবে দুই মাসে প্রায় ২৫ কোটি টাকা বেশি কেটে নেওয়া হয়েছে।</p><p>বাড়তি কর কাটার ঘটনায় বিনিয়োগকারীদের মধ্যে ক্ষোভ তৈরি হলে গত সোমবার এনবিআর চেয়ারম্যান আবদুর রহমান খানের সঙ্গে যোগাযোগ করা হয়। তিনি প্রথম আলোকে জানান, বিষয়টি সমাধানে উদ্যোগ নেওয়া হচ্ছে এবং পাঁচ লাখ টাকার কম বিনিয়োগকারীদের ক্ষেত্রে উৎসে কর ৫ শতাংশই থাকবে।</p><p>এনবিআর গত মঙ্গলবার জাতীয় সঞ্চয় অধিদপ্তরের মহাপরিচালক (ডিজি) রওশন আরা বেগমকে চিঠি দেয়। তাতে বলা হয়, আগের মতো পাঁচ লাখ টাকা পর্যন্ত পেনশনার সঞ্চয়পত্রে মুনাফার ওপর কোনো উৎসে কর কাটা হবে না। ২০১৯ সালের প্রজ্ঞাপন অনুযায়ী পাঁচ লাখ টাকা পর্যন্ত বিনিয়োগে উৎসে কর ৫ শতাংশই থাকবে। তবে আয়কর আইন ২০২৩-এর ধারা ১০৫ অনুযায়ী, কোনো ব্যক্তির সব ধরনের সঞ্চয়পত্রে বিনিয়োগ পাঁচ লাখ টাকা অতিক্রম করলে মুনাফার ওপর ১০ শতাংশ উৎসে কর প্রযোজ্য হবে।</p></div></div></div></body></html>"
        },
        {
            "title": "যৌনতা নিয়ে অজ্ঞতা, আলোচিত সিরিজে ‘নিষিদ্ধ’ সময়ের গল্প | প্রথম আলো",
            "time": "2026-02-05T03:30:54",
            "imgUrl": "https://media.prothomalo.com/prothomalo-bangla%2F2026-01-29%2Fuyaa8rbq%2FAAAAQcC5lGrp2iKvVNDft15ym93x4By6FGFhtK9AKYFT3YMJK9rG-C4mjAECpPdF4XLnF4G8SeMYhPRjLo8Gmi7nXvzFdIzfOIaGW6d8sSUQRUhJ8ZndQP0JuOjSKB1mZo9RU3PsnW2U53vwSrIxCQcYZK6QSU.jpg?rect=0%2C0%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>নারীর সঙ্গে নারীর কথা<br></strong>নিজের অজানা প্রশ্নগুলোর উত্তর খুঁজতে ফ্রান্সেসকা আশ্রয় নেয় পরিবারের নারীদের কাছে। মা লেডি ব্রিজারটন ও ভাবি পেনেলোপের সঙ্গে সে খোলামেলা আলোচনা শুরু করে। এই অংশ সিরিজে এক নতুন মাত্রা যোগ করেছে। এখানে দেখানো হয়েছে, পুরুষদের জন্য যা স্বাভাবিক অভিজ্ঞতা, নারীদের জন্য তা কীভাবে নিষিদ্ধ ও গোপন বিষয় হয়ে দাঁড়ায়।</p><p>ফ্রান্সেসকার চরিত্রে অভিনয় করা অভিনেত্রী হান্না ডডের ভাষায়, নারীরা যদি একে অন্যের সঙ্গে এসব বিষয়ে কথা বলার সুযোগ না পায়, তাহলে তারা নিজের শরীর বা অনুভূতি সম্পর্কে জানবে কীভাবে? এই প্রশ্নই সিরিজের কেন্দ্রে এসে দাঁড়ায়।<br>সম্পর্কের ভেতরের নীরবতার কারণ, ফ্রান্সেসকা ও জন দুজনই স্বভাবে অন্তর্মুখী। তাদের বিয়ে নতুন, একে অপরকে জানার পথ এখনো পুরোপুরি তৈরি হয়নি। ফলে শারীরিক সম্পর্ক নিয়ে খোলামেলা কথা বলাটাও তাদের জন্য কঠিন হয়ে পড়ে। তবে সিরিজে দেখানো হয়েছে নীরবতা ভাঙার চেষ্টা। সম্পর্কের ভেতরে সততা আর খোলামেলা আলোচনার গুরুত্ব এখানে স্পষ্টভাবে তুলে ধরা হয়েছে।</p></div></div></div></body></html>"
        },
        {
            "title": "রাজনীতিবিদদের মুখে এআই নিয়ে কথা শুনতে চাই | প্রথম আলো",
            "time": "2026-02-05T04:23:43",
            "imgUrl": "https://media.prothomalo.com/prothomalo-bangla%2F2026-02-05%2Fuz0ajzlt%2FA63I7446.png?rect=0%2C0%2C5000%2C2625&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element NTmkv\"><span class=\"inline\"><p><strong>খন্দকার মামুন</strong>: আমাদের বর্তমান চিকিৎসাব্যবস্থায় আমরা যখন চিকিৎসকের কাছে যাই, তখন আমরা আমাদের সমস্যাগুলো জানাই। চিকিৎসকেরা দু-তিনটি প্রশ্ন করেন এবং তারপর প্রেসক্রিপশন লিখে দেন। কিন্তু অনেক সময় চিকিৎসক পুরোপুরি রোগীর ইতিহাস জানতে পারেন না। কারণ, সময় সীমিত। হেলথ রেকর্ড না থাকায় চিকিৎসক রোগীর আগের চিকিৎসা ও সমস্যা দেখতে পারেন না। এটি একটি বড় সমস্যা।</p><p>দ্বিতীয়ত, চিকিৎসক যে ট্রিটমেন্ট বা প্রেসক্রিপশন দেন, সেটি রোগীকে যথাযথভাবে বোঝানোর সুযোগ থাকে না। রোগী জানে না ওষুধ কখন এবং কীভাবে নিতে হবে, আগে বা পরে কী প্রভাব পড়বে, নিয়মিত খাওয়া হচ্ছে কি না, যার ফলে চিকিৎসা পুরোপুরি কার্যকর হয় না।</p><p>এ সমস্যা সমাধানের জন্য আমাদের মেডিক্যাল রেকর্ড তৈরি এবং রোগীর সঠিক কাউন্সেলিং নিশ্চিত করতে হবে। আমরা চিকিৎসক, রোগী ও রোগীর অ্যাটেনডেন্টের কথোপকথন রেকর্ড করে তা রিয়েলটাইমে স্পিচ থেকে টেক্সট আলাদা করতে পারব। এখান থেকে কোনটি ডাক্তার বলেছেন, কোনটি রোগী বা তাঁর অ্যাটেনডেন্ট বলছেন, প্রধান সমস্যা কী, ডায়াগনস্টিক টেস্ট, ওষুধ, ডোজ এবং রোগীর জন্য পরামর্শ কী, তা বুঝতে পারব। এখানে এআই (কৃত্রিম বুদ্ধিমত্তা) স্বয়ংক্রিয়ভাবে প্রেসক্রিপশন তৈরি করবে। চিকিৎসক সঙ্গে সঙ্গে তা রিভিউ ও প্রয়োজন অনুযায়ী সংশোধন করতে পারবেন। এ পদ্ধতিকে মেডিক্যাল স্ক্রাইবিং বলা হয়। </p><p>আমেরিকা ও ইউরোপে রোগীর চিকিৎসা ইতিহাস সংরক্ষণ বাধ্যতামূলক। আগে রোগীর সামনে কথা রেকর্ড করা হতো এবং পরে নোট তৈরি করা হতো। এখন এআইয়ের মাধ্যমে কাজটি অনেক সহজ হয়ে গেছে। মাইক্রোসফট ইতিমধ্যে ইংরেজির জন্য এটি শুরু করেছে। আমরা বাংলাভাষীর জন্য গবেষণা করছি। এ জন্য চিকিৎসক ও রোগীর কথোপকথনের ডেটাসেট তৈরি করা হচ্ছে। ডেটাসেট ছাড়া এটি সম্ভব নয়। </p><p>এআই মেডিক্যাল স্ক্রাইবিংয়ের পাশাপাশি প্রেসক্রিপশনের ভুল ডোজও শনাক্ত করতে পারবে; এটাকে বলা হয় প্রেসক্রিপশন অডিট। আমরা এ বিষয়েও গবেষণা করছি। যেমন আমরা মাইক্রোসফট ওয়ার্ডে বানান বা ব্যাকরণ ভুল করলে অ্যালার্ট পাই, ঠিক তেমনি এটি চিকিৎসককে অ্যালার্ট করবে। আগামী দু-তিন বছরের মধ্যে এগুলো বাস্তবায়নযোগ্য হবে। চিকিৎসক আরও দক্ষ ও কার্যকর হবেন, রোগীর জন্য সঠিক রেকর্ড তৈরি হবে। এটি বাংলাদেশের স্বাস্থ্য খাতে যুগান্তকারী সমাধান হিসেবে কাজ করবে।</p></span></div></div></body></html>"
        }
    ]
}