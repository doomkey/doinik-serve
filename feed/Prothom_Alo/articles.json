{
    "source": "প্রথম আলো",
    "articles": [
        {
            "title": "সিরাজগঞ্জে গরু চুরির অভিযোগে মাঝনদীতে গণপিটুনিতে দুজনের মৃত্যু | প্রথম আলো",
            "time": "2025-08-04T07:24:49",
            "imgUrl": "https://media.prothomalo.com/prothomalo-bangla%2F2025-07-03%2Ff0ash0wd%2FPic-24.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>থানা–পুলিশ ও স্থানীয় লোকজনের সঙ্গে কথা বলে জানা যায়, গতকাল রাতে কাজীপুর উপজেলার যমুনা নদীর চর থেকে ৫-৬ জনের একটি দল গরু চুরি করে নৌকা নিয়ে পালিয়ে যাচ্ছিল। স্থানীয় লোকজন বিষয়টি বুঝতে পেরে আরেকটি নৌকা নিয়ে তাদের পথ আটকায়। এরপর নৌকার ভেতরেই বেশ কয়েকটি গরু পা বাঁধা অবস্থায় দেখতে পান তাঁরা৷ তখন উত্তেজিত লোকজন চোর সন্দেহে তাঁদের পিটুনি দেন। এতে ঘটনাস্থলেই একজনের মৃত্যু হয়। একজনকে উদ্ধার করে হাসপাতালে নেওয়ার পথে তিনিও মারা যায়।</p><p>সিরাজগঞ্জ সদর নৌপুলিশের ভারপ্রাপ্ত কর্মকর্তা (ওসি) রফিকুল ইসলাম আজ সোমবার সকালে প্রথম আলোকে বলেন, মরদেহ দুটি উদ্ধার করে সিরাজগঞ্জ শহীদ মনসুর আলী মেডিকেল কলেজ হাসপাতালে রাখা হয়েছে। এ ঘটনায় দুজনকে আহত অবস্থায় আটক করে কাজীপুর উপজেলা স্বাস্থ্য কমপ্লেক্সে ভর্তি করা হয়েছে। এ বিষয়ে আইনগত ব্যবস্থা গ্রহণের বিষয়টি প্রক্রিয়াধীন আছে।</p></div></div></div></body></html>"
        },
        {
            "title": "ভারী রোলারে কী হয়, ভারত কেন চিন্তিত | প্রথম আলো",
            "time": "2025-08-04T07:23:09",
            "imgUrl": "https://media.prothomalo.com/prothomalo-bangla%2F2025-08-04%2Fmyvx281l%2FCYv0DAQWMAAPF6R.jpg?rect=0%2C0%2C1024%2C538&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রোলার ব্যবহার হবে কি না, হলে ভারী না হালকা—এই সিদ্ধান্তটি নেওয়ার ক্ষমতা ব্যাটিং দলের অধিনায়কের। অর্থাৎ, ওলি পোপই রোলারের সিদ্ধান্ত নেবেন। আর সেটি যে পোপ নেবেনই, তা সহজেই বোধগম্য। </p><p>গতকাল ইংল্যান্ডের প্রতিনিধি হয়ে সংবাদ সম্মেলনে আসা জো রুটও সেটা নিশ্চিত করেছেন, ‘রোলার এই ম্যাচে এরই মধ্যে প্রভাব ফেলেছে। পঞ্চম দিনেও যদি হেভি রোলার ব্যবহার করা হয়, আশা করি সেটা আমাদের পক্ষে কাজ করবে এবং পিচকে আরও সমতল করে তুলবে।’</p><p>ভারতের বোলিং কোচ মরনে মরকেল অবশ্য রোলারের ভূমিকা নিয়ে সরাসরি কিছু বলেননি। ইংল্যান্ড পঞ্চম দিনের খেলা শুরুর আগে রোলার ব্যবহার করতে পারে, এমন সম্ভাবনা নিয়ে জিজ্ঞেস করলে তিনি বলেন, ‘আমরা শুধু সঠিক জায়গায় বল ফেলার দিকে ফোকাস করব যেন আবারও কিছুটা হলেও উত্তেজনা তৈরি করা যায়।’</p><p>সিরিজের প্রথম চার টেস্ট শেষে ইংল্যান্ড ২-১ ব্যবধানে এগিয়ে। আজ ইংল্যান্ড ৩৫ রান নিতে পারলে ৩-১ ব্যবধানে সিরিজ জিতবে, আর ভারত ৪ উইকেট নিতে পারলে ২-২ সমতা নিয়ে দেশে ফিরতে পারবে।</p></div></div></div></body></html>"
        },
        {
            "title": "পাকিস্তানের পররাষ্ট্রমন্ত্রী ইসহাক দার আসছেন, দৃষ্টি রাজনৈতিক ঘনিষ্ঠতায় | প্রথম আলো",
            "time": "2025-08-04T07:21:58",
            "imgUrl": "https://media.prothomalo.com/prothomalo-bangla%2F2025-08-04%2F8pc0al4c%2FIshaq-Dar.jpg?rect=0%2C25%2C1063%2C558&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পাকিস্তানের উপপ্রধানমন্ত্রী ও পররাষ্ট্রমন্ত্রী ইসহাক দার দুই দিনের সফরে ২৩ আগস্ট ঢাকায় আসছেন। গত তিন দশকের মধ্যে এই প্রথম পাকিস্তানের কোনো পররাষ্ট্রমন্ত্রী দ্বিপক্ষীয় সফরে বাংলাদেশে আসছেন। তিনি তাঁর সফরের দ্বিতীয় দিন পররাষ্ট্র উপদেষ্টা মো. তৌহিদ হোসেনের সঙ্গে দ্বিপক্ষীয় বৈঠক করবেন। </p><p>পররাষ্ট্র মন্ত্রণালয়ের কর্মকর্তারা এই প্রতিবেদককে জানিয়েছেন, ইসহাক দার তাঁর সফরের দ্বিতীয় দিনে অন্তর্বর্তী সরকারের প্রধান উপদেষ্টা অধ্যাপক মুহাম্মদ ইউনূসের সঙ্গে সৌজন্য সাক্ষাৎ করতে পারেন। </p><p>কূটনৈতিক সূত্রগুলো বলছে, দুই দেশের দেড় দশকের শীতল সম্পর্ক পুনরুজ্জীবনের লক্ষ্যে গত এপ্রিলে ঢাকায় এসেছিলেন পাকিস্তানের পররাষ্ট্রসচিব আমনা বালুচ। এরই ধারাবাহিকতায় ইসহাক দার তাঁর সফরে সম্পর্ক পুনরুজ্জীবনের পাশাপাশি রাজনৈতিক স্তরে ঘনিষ্ঠতা বাড়ানোর বিষয় নিয়ে আলোচনা করতে পারেন। </p><p>ঢাকা সফরের সময় ইসহাক দার বাংলাদেশের রাজনৈতিক নেতাদের সঙ্গে আলোচনা করতে পারেন বলে কূটনৈতিক সূত্রগুলো আভাস দিয়েছে। </p><p>জানতে চাইলে পররাষ্ট্র উপদেষ্টা তৌহিদ হোসেন গত শনিবার প্রথম আলোকে বলেন, ২৩ আগস্ট পাকিস্তানের পররাষ্ট্রমন্ত্রী ইসহাক দার দ্বিপক্ষীয় সফরে ঢাকায় আসছেন। দ্বিপক্ষীয় বৈঠকটি হতে পারে ২৪ আগস্ট। </p><p>আসন্ন ঢাকা-ইসলামাবাদ পররাষ্ট্রমন্ত্রী পর্যায়ের বৈঠকের অগ্রাধিকারের বিষয়ে জানতে চাইলে তৌহিদ হোসেন বলেন, ‘এখনো আলোচ্যসূচি ঠিক হয়নি। আশা করছি, আগস্টের শুরুতে তা চূড়ান্ত করা হবে।’ </p></div></div></div></body></html>"
        },
        {
            "title": "নড়াইলে কৃষি কর্মকর্তার বিরুদ্ধে ঘুষ ও হেনস্তার অভিযোগ, তদন্ত কমিটি | প্রথম আলো",
            "time": "2025-08-04T07:18:44",
            "imgUrl": "https://media.prothomalo.com/prothomalo-bangla%2F2025-08-04%2F7pdmiibh%2FNorailDH168620250804IMG20250804093329.jpg?rect=0%2C1%2C880%2C462&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জামিল আহম্মেদের অভিযোগ, প্রতিবার সার গুদামে তোলার পর চালানে কৃষি কর্মকর্তার সই নিতে গেলে ইভা মল্লিক নানা টালবাহানা করেন এবং মোটা অঙ্কের ঘুষ দাবি করেন। ঘুষ না দেওয়ায় তাঁকে হেনস্তা করা হয় এবং ডিলারশিপ বাতিলের হুমকি দেওয়া হয়। প্রতিবাদ করায় তিনি প্রায়ই ডিলারদের সঙ্গে দুর্ব্যবহার করেন।</p><p>উপজেলা কৃষি কর্মকর্তা ইভা মল্লিক তাঁর বিরুদ্ধে আনা অভিযোগ অস্বীকার করেন। তিনি বলেন, ‘জামিল মৌসুমি ব্যবসায়ী। মৌসুমে মাল তোলেন, চালানে সই করিয়ে নেন। সর্বশেষ ফেব্রুয়ারিতে সই নিয়েছেন। মার্চে মাল তোলেননি। এরপর এপ্রিল-মে মাসে মাল তুলে নড়াইলে বিক্রি করে দিয়েছেন। আমি তাঁকে নিয়মিত মাল তুলে নিজ এলাকার কৃষকদের কাছে বিক্রি করার পরামর্শ দিয়েছি। এতে তিনি বিরক্ত হয়ে এসব মিথ্যা অভিযোগ করেছেন।’</p></div></div></div></body></html>"
        },
        {
            "title": "রাজশাহীতে বৃষ্টির সঙ্গে পাল্লা দিয়ে বাড়ছে সবজির দাম | প্রথম আলো",
            "time": "2025-08-04T07:14:51",
            "imgUrl": "https://media.prothomalo.com/prothomalo-bangla%2F2025-08-04%2Fkq4vcjz5%2FRajshahiDH109220250804IMG-20250804-WA0010.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পটোলের দাম আগের তুলনায় ২০ টাকা বেড়েছে বলে জানালেন মনির। তাঁর দাবি, দুই দিন আগেই তিনি পটোল কিনেছেন ৩০ টাকায়।</p><p>নগরের সাহেববাজার, নিউমার্কেট ও বিনোদপুর কাঁচাবাজার ঘুরে দেখা গেছে, এক সপ্তাহে প্রতি কেজি কাঁচা মরিচের দাম ১২০ থেকে বেড়ে ১৫০ টাকা, প্রতি কেজি পেঁপে ২০ থেকে বেড়ে ৩৫ টাকা, পটোল ৩০ থেকে বেড়ে ৫০ টাকা, ঢ্যাঁড়স ৩০ থেকে বেড়ে ৫০ টাকা, বেগুন ৬০ থেকে বেড়ে ৭০ টাকা, করলা ৫০ থেকে বেড়ে ৬০ টাকা, কচুর লতি ৫০ থেকে বেড়ে ৬০ টাকায় বিক্রি হচ্ছে।</p></div></div></div></body></html>"
        },
        {
            "title": "দমার চরের বিরল পানিকাটা | প্রথম আলো",
            "time": "2025-08-04T07:09:28",
            "imgUrl": "https://media.prothomalo.com/prothomalo-bangla%2F2025-08-04%2Fw87zxt9g%2F04082025-cm-16.jpg?rect=0%2C56%2C1173%2C616&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পরদিন সকাল সকাল নৌকা ছাড়ার কথা থাকলেও পৌনে ১০টার আগে রওনা দিতে পারলাম না। যাত্রার শুরুতেই একঝাঁক কালো লেজ জৌরালি ও একটি লাল পা পিউ দেখলাম। এরপর পর্যায়ক্রমে লালশির, যাঠুয়া বক, বড় গুলিন্দা, ছোট গোতরা, খোয়াজ, বদরকৈতর, ছোট টিটি জিরিয়া দেখতে দেখতে দুঘণ্টা পর দমার চরে পৌঁছালাম। কিন্তু কাদাপানির কারণে চরে নামার কোনো চেষ্টাই করলাম না। চরের সামনে এসে প্রথমেই চোখে পড়ল ছোট ও বড় গুলিন্দার ঝাঁক। এরপর এক জোড়া খোয়াজ, একঝাঁক কাস্তেচরা ও শেষে সৈকত পাখির এক বিশাল মিশ্র ঝাঁক। কিন্তু দমার চরের সেই বিচিত্র চঞ্চুর পাখিদের তো দেখছি না?</p><p> এমন সময় কোত্থেকে হঠাৎ শ তিনেক পাখির বিশাল একটি ঝাঁক উড়ে এল। ঝাঁকের পাখিদের ওড়া দেখেই বুঝলাম ওরা কারা। কিন্তু ঢাল-তলোয়ার ছাড়া কি আর যুদ্ধ করা যায়? কাজেই যা হওয়ার তা–ই হলো। সাক্ষী ছবি ছাড়া আর কিছুই তুলতে পারলাম না। এরপর বেশ কয়েকবার রাজশাহী ও চাঁপাইনবাবগঞ্জে ওদের দেখা গেছে। চাঁপাইনবাবগঞ্জে তো ওরা প্রজননও করেছিল। কিন্তু ব্যস্ততার কারণে সে সময় যেতে পারিনি।</p><p>ঢাল-তলোয়ার ছাড়া নিধিরাম সরদার হয়ে যে পাখির ছবি তুললাম সে আর কেউ নয়, এ দেশের বিরল ও মহাবিপন্ন আবাসিক পাখি পানিকাটা। অবশ্য বেশসংখ্যক পাখি বরিশাল, চট্টগ্রাম ও খুলনা বিভাগের উপকূলে শীতে পরিযায়ী হয়ে আসে। থেলাজাল, জলখোর, পানিচরা বা গাঙচষা নামেও পরিচিত। ইংরেজি নাম ইন্ডিয়ান স্কিমার। ল্যারিডি গোত্রের পাখিটির বৈজ্ঞানিক নাম <em>Rynchops albicollis</em>। বিশ্বব্যাপী শঙ্কাগ্রস্ত পাখিটিকে বাংলাদেশ ছাড়াও ভারত, পাকিস্তান, নেপাল, মিয়ানমার, কম্বোডিয়া ও আফ্রিকার কিছু দেশে দেখা যায়।</p></div></div></div></body></html>"
        },
        {
            "title": "সাতক্ষীরার সীমান্তে বিএসএফের গুলিতে বাংলাদেশি যুবক আহত | প্রথম আলো",
            "time": "2025-08-04T07:08:49",
            "imgUrl": "https://media.prothomalo.com/prothomalo-bangla%2F2025-08-04%2Frs9j3gzb%2FSatkhiraDH055020250804Alamgir-Hossin-Laksmidari04-08-2025-1.jpg?rect=0%2C197%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আলমগীরের ভাগনে বেলাল হোসেন বলেন, মামা ফোন করে জানান, তাঁর গায়ে গুলি লেগেছে। পরে ভোমরা বাজারে তাঁর সঙ্গে দেখা হলে দেখি মুখে ছররা গুলির চিহ্ন। স্থানীয় একজন মোটরসাইকেল চালক আবু হোসেন জানান, সকালে জাহাঙ্গীর মার্কেট এলাকা থেকে আলমগীরকে হাসপাতালে নিয়ে যান তিনি।</p><p>সাতক্ষীরা সদর হাসপাতালের জরুরি বিভাগের চিকিৎসক এ বি এম আক্তার মারুফ বলেন, আলমগীরকে সকাল ৮টা ৩৫ মিনিটে হাসপাতালে আনা হয়। তাঁর মুখমণ্ডল ও মাথায় ছররা গুলির চিহ্ন রয়েছে। তাঁকে হাসপাতালে ভর্তি করা হয়েছে। বর্তমানে তিনি শঙ্কামুক্ত।</p><p>সাতক্ষীরা সদর থানার পরিদর্শক শফিকুল ইসলাম বলেন, খবর পেয়ে পুলিশ ঘটনাস্থলে যায়। ঘটনার বিষয়ে তদন্ত চলছে।</p></div></div></div></body></html>"
        },
        {
            "title": "খাদ্যনিরাপত্তাহীনতার মধ্যে থাকা শীর্ষ ৫ দেশের মধ্যে বাংলাদেশ | প্রথম আলো",
            "time": "2025-08-04T07:07:03",
            "imgUrl": "https://media.prothomalo.com/prothomalo-bangla%2F2025-08-03%2Fghw5w27b%2FUntitled-2.png?rect=0%2C21%2C1112%2C584&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জাতিসংঘের পাঁচ সংস্থার প্রতিবেদন অনুযায়ী, বিশ্বের ৫৩টি খাদ্যসংকটপীড়িত দেশ ও অঞ্চলের প্রায় ২৯ কোটি ৫০ লাখ মানুষ চরম খাদ্যনিরাপত্তাহীনতার মুখোমুখি।</p><p>এর মধ্যে তীব্র খাদ্য অনিরাপত্তার শিকার মানুষের সংখ্যা অনুযায়ী শীর্ষ পাঁচটি দেশ হচ্ছে—নাইজেরিয়া, সুদান, কঙ্গো প্রজাতন্ত্র, বাংলাদেশ ও ইথিওপিয়া। তবে জনসংখ্যার অনুপাতে খাদ্যসংকটে সবচেয়ে বেশি আক্রান্ত দেশগুলোর তালিকায় রয়েছে ফিলিস্তিনের গাজা উপত্যকা, দক্ষিণ সুদান, সুদান, ইয়েমেন ও হাইতি।</p><p>প্রতিবেদনে উল্লেখ করা হয়েছে, গাজা উপত্যকার শতভাগ মানুষ চরম খাদ্য অনিরাপত্তার মুখে রয়েছে। এ ছাড়া দক্ষিণ সুদান ও সুদানের অর্ধেকের বেশি এবং ইয়েমেন ও হাইতির প্রায় অর্ধেক জনগণ এ ধরনের সংকটে দিন কাটাচ্ছে।</p><p>প্রতিবেদন অনুযায়ী, খাদ্যনিরাপত্তাহীনতা বলতে বোঝানো হয়েছে ব্যক্তি বা পরিবারের পর্যায়ে অর্থ বা অন্যান্য সম্পদের অভাবে খাদ্যপ্রাপ্তির সীমিত সুযোগ।</p><p>এফএওর বাংলাদেশ কার্যালয়ের সিনিয়র ন্যাশনাল প্রোগ্রাম স্পেশালিস্ট অনিল কুমার দাস প্রথম আলোকে বলেন, ‘বিশ্বের তীব্র খাদ্যনিরাপত্তাহীনতার মধ্যে থাকা পাঁচটি দেশের একটি বাংলাদেশ। এখানে কোনো তুলনা করতে যাচ্ছি না। তবে দেশের খাদ্য পরিস্থিতি গত বছরের চেয়ে যে ভালো হয়নি, তা বলা যায়।’</p></div></div></div></body></html>"
        },
        {
            "title": "সিটি ব্যাংকের অর্ধবার্ষিক মুনাফা বেড়েছে | প্রথম আলো",
            "time": "2025-08-04T07:00:00",
            "imgUrl": "https://media.prothomalo.com/prothomalo-bangla%2F2025-08-04%2F5w5yn7sm%2FCITY-BANK-2073530.png?rect=0%2C90%2C1240%2C651&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সিটি ব্যাংক তাদের চলতি ২০২৫ সালের দ্বিতীয় প্রান্তিকের (এপ্রিল–জুন) আর্থিক প্রতিবেদন প্রকাশ করেছে। এ উপলক্ষে গত বৃহস্পতিবার ব্যাংকের প্রধান কার্যালয়ে ও অনলাইন প্ল্যাটফর্মে আয়োজিত এক অনুষ্ঠানের আয়োজন করা হয়। এ সময় বিনিয়োগকারী ও শেয়ার বিশ্লেষকদের সামনে ব্যাংকের আর্থিক প্রতিবেদন সম্পর্কে বিস্তারিত তথ্য জানানো হয়। </p><p>এক সংবাদ বিজ্ঞপ্তিতে এসব তথ্য জানিয়েছে সিটি ব্যাংক। বিজ্ঞপ্তিতে বলা হয়, চলতি বছরের জানুয়ারি থেকে জুন মাস পর্যন্ত সিটি ব্যাংকের সমন্বিত শেয়ারপ্রতি আয় (ইপিএস) হয়েছে ২ টাকা ২৩ পয়সা, যা ২০২৪ সালের একই সময়ে ছিল ১ টাকা ৮৫ পয়সা। </p></div></div></div></body></html>"
        },
        {
            "title": "মঙ্গল গ্রহে থাকা হিমবাহগুলোর ধরন জানতে গবেষণা | প্রথম আলো",
            "time": "2025-08-04T07:00:00",
            "imgUrl": "https://media.prothomalo.com/prothomalo-bangla%2F2025-08-03%2F0xgjmpdz%2FMars.nasa.png?rect=0%2C43%2C620%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মঙ্গল গ্রহে থাকা হিমবাহগুলো ভবিষ্যতে পানি, অক্সিজেন ও রকেট জ্বালানির একটি নির্ভরযোগ্য উৎস হতে পারে। শুধু তা–ই নয়, বিশুদ্ধ বরফ থেকে পানি আহরণ করা বেশি শক্তি–সাশ্রয়ী হবে। যুক্তরাষ্ট্রের অ্যারিজোনার টাকসনে অবস্থিত প্ল্যানেটারি সায়েন্স ইনস্টিটিউটের এক সিনিয়র বিজ্ঞানী ও কানাডার টরন্টোর ইয়র্ক বিশ্ববিদ্যালয়ের আর্থ ও স্পেস সায়েন্সের সহযোগী অধ্যাপক আইজ্যাক স্মিথ জানিয়েছেন, মঙ্গল গ্রহে থাকা হিমবাহগুলোয় অভিন্নতা দেখা যাচ্ছে। এ থেকে ইঙ্গিত মিলছে, আগে মঙ্গল গ্রহে একক কোনো হিমবাহের উপস্থিতি ছিল।</p></div></div></div></body></html>"
        },
        {
            "title": "শীর্ষ ১০ নায়কের কার অনুসারী কত | প্রথম আলো",
            "time": "2025-08-04T07:00:00",
            "imgUrl": "https://media.prothomalo.com/prothomalo-bangla%2F2025-08-02%2Fpp0guqnm%2FWhatsApp-Image-2025-08-02-at-3.36.13-PM.jpeg?rect=0%2C149%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>৫. আরিফিন শুভ</strong> (২০ লাখ)</p><p>শুরুটা ছিল র‍্যাম্প মডেলিং দিয়ে। এরপর বেশ কিছুদিন রেডিও জকির কাজও করেছেন আরিফিন শুভ। ধীরে ধীরে ছোট পর্দা হয়ে ‘জাগো’ সিনেমা দিয়ে বড় পর্দায় অভিষেক। ২০১৪ সালে মুক্তি পাওয়া ‘অগ্নি’ ছবির সাফল্যের পর চলচ্চিত্র প্রযোজক ও পরিচালকদের কাছে নির্ভরযোগ্য নায়ক হয়ে ওঠেন শুভ। একে একে করেন ‘পূর্ণদৈর্ঘ্য প্রেমকাহিনি’, ‘ভালোবাসা জিন্দাবাদ’, ‘ছায়াছবি’, ‘অগ্নি’, ‘কিস্তিমাত’, ‘ছুঁয়ে দিলে মন’, ‘অস্তিত্ব’, ‘ঢাকা অ্যাটাক’, ‘মিশন এক্সট্রিম’, ‘মুজিব একটি জাতির রূপকার’। কলকাতায়ও অভিনয় করছেন এই ঢালিউড তারকা। দেড় যুগ ধরে অভিনয় করছেন। ঢালিউডে তাঁর শারীরিক ফিটনেস বেশ প্রশংসনীয়। ফিটনেসের কারণে অনুজ ও সমসাময়িক কয়েকজন তারকার কাছে আরিফিন শুভ আলাদা অবস্থানে আছেন। তাঁরা ফিটনেস–সচেতন শুভকে নিজেদের অনুপ্রেরণা হিসেবেও মনে করেন। গত ঈদে আরিফিন শুভর ‘নীলচক্র’ নামের একটি সিনেমা মুক্তি পেয়েছে। বলিউডে এরই মধ্যে একটি ওয়েব সিরিজের শুটিং শেষ করেছেন। কথা চলছে একাধিক চলচ্চিত্রের। ফেসবুকে এই তারকাকে অনুসরণ করেন ২০ লাখের বেশি ভক্ত–অনুরাগী।</p></div></div></div></body></html>"
        },
        {
            "title": "জুলাই সনদের বাস্তবায়ন নিয়ে আবার আলোচনা | প্রথম আলো",
            "time": "2025-08-04T06:59:49",
            "imgUrl": "https://media.prothomalo.com/prothomalo-bangla%2F2025-07-29%2Flruqwwf6%2FMeeting.jpg?rect=0%2C22%2C1599%2C839&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গতকাল জাতীয় সংসদ ভবনে কমিশনের কার্যালয়ের বৈঠক করে ঐকমত্য কমিশন। বৈঠক শেষে কমিশনের এক সংবাদ বিজ্ঞপ্তিতে বলা হয়, ঐকমত্য হওয়া প্রস্তাব বা সুপারিশগুলোর বাস্তবায়ন প্রক্রিয়া নিয়ে কমিশন পর্যায়ক্রমে বিশেষজ্ঞ এবং রাজনৈতিক দল ও জোটগুলোর সঙ্গে কথা বলবে।</p><p>জাতীয় ঐকমত্য কমিশনের সহসভাপতি অধ্যাপক আলী রীয়াজের সভাপতিত্বে বৈঠকে কমিশনের সদস্য বদিউল আলম মজুমদার, বিচারপতি মো. এমদাদুল হক, ইফতেখারুজ্জামান, সফর রাজ হোসেন, মো. আইয়ুব মিয়া এবং প্রধান উপদেষ্টার বিশেষ সহকারী মনির হায়দার উপস্থিত ছিলেন।</p><p>মনির হায়দার প্রথম আলোকে বলেন, জুলাই জাতীয় সনদের বাস্তবায়ন পদ্ধতি নির্ধারণ ও সনদে দলগুলোর স্বাক্ষর নেওয়ার প্রক্রিয়াকে এগিয়ে নিতে তৃতীয় ধাপের কাজ শুরু হবে। এ পর্বে আইনজ্ঞ, সংবিধানবিশেষজ্ঞ, রাজনৈতিক বিষয়ে বিশেষজ্ঞদের সঙ্গে কমিশন ধারাবাহিকভাবে আলোচনা করবে। একই সঙ্গে রাজনৈতিক দলগুলোর সঙ্গেও আলোচনা হবে, যাতে সনদে সইয়ের বিষয়ে দলগুলোকে কাছাকাছি আনা যায়। যেসব বিষয়ে ভিন্নমত আছে, সেগুলো কমিয়ে আনারও চেষ্টা থাকবে এই পর্বে।</p></div></div></div></body></html>"
        },
        {
            "title": "উত্তেজনার মধ্যেই রাশিয়া যাচ্ছেন ট্রাম্পের বিশেষ দূত | প্রথম আলো",
            "time": "2025-08-04T06:59:24",
            "imgUrl": "https://media.prothomalo.com/prothomalo-bangla%2F2025-08-04%2Fqcu5hlna%2FSteve-Witkoff.avif?rect=0%2C0%2C862%2C453&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সাবমেরিনগুলো পারমাণবিক শক্তিচালিত নাকি পারমাণবিক অস্ত্রসজ্জিত, সে বিষয়ে ট্রাম্প স্পষ্ট করে কিছু বলেননি। তিনি সাবমেরিনগুলোর নির্দিষ্ট অবস্থান সম্পর্কেও বিস্তারিত কিছু জানাননি। যুক্তরাষ্ট্রের সামরিক বাহিনী সাধারণত তাদের সাবমেরিনের সুনির্দিষ্ট অবস্থান গোপন রাখে।</p><p>ট্রাম্পের অর্থনৈতিক নিষেধাজ্ঞা আরোপের হুঁশিয়ারি এবং সাবমেরিন মোতায়েনের ঘোষণার পর যুক্তরাষ্ট্র ও রাশিয়ার মধ্যে পারমাণবিক উত্তেজনা বাড়ার ইঙ্গিত পাওয়া যাচ্ছে। এর মধ্যেই ট্রাম্প রোববার বলেন, ‘আমার মনে হয়, আগামী সপ্তাহের বুধ বা বৃহস্পতিবার উইটকফ রাশিয়া সফরে যাবেন।’</p><p>রুশ প্রেসিডেন্ট ভ্লাদিমির পুতিন ইতিমধ্যে মস্কোয় একাধিকবার উইটকফের সঙ্গে সাক্ষাৎ করেছেন, তবে ট্রাম্পের ক্রেমলিনের সঙ্গে সম্পর্কোন্নয়নের প্রচেষ্টা স্থবির হয়ে যাওয়ার আগে ওই সব বৈঠক হয়েছে।</p><p>রোববার সাংবাদিকেরা ট্রাম্পকে প্রশ্ন করেন, উইটকফ মস্কোয় কী বার্তা নিয়ে যাচ্ছেন এবং রাশিয়া নিষেধাজ্ঞা এড়াতে কিছু করতে পারে কি না।</p><p>জবাবে ট্রাম্প বলেন, ‘হ্যাঁ, এমন একটি চুক্তি হোক, যেন মানুষ হত্যা বন্ধ হয়।’</p></div></div></div></body></html>"
        },
        {
            "title": "খাসিয়ারা একা নয়, অসহায় নয় | প্রথম আলো",
            "time": "2025-08-04T06:58:40",
            "imgUrl": "https://media.prothomalo.com/prothomalo-bangla%2F2025-08-04%2Fyg828yik%2FScreenshot-2025-08-04-125625.jpg?rect=0%2C46%2C888%2C466&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এমনকি সংখ্যায় কম হওয়ার কারণে ক্ষুদ্র জাতিসত্তার অধিবাসীরা রাষ্ট্রের কাছ থেকে বিশেষ সুবিধা পাবে লেভেল প্লেয়িং ফিল্ড তৈরি না হওয়া পর্যন্ত। এমনই কত আশা করেছিলাম। কত আশা, কত স্বপ্ন ছিল। আমরা যেন এই আশা ও স্বপ্নের অধিকার না হারাই।</p><p>শেষে ফিরে যাই খাসিয়া মেয়েটির কাছে। তার ক্রন্দনরত বাবার কাছে। পানজুমের ভেতরে ছিন্নভিন্ন গাছের স্তূপে দাঁড়িয়ে তিনি চোখের জল মুছলেন গামছায়। তাঁর নাম রিসং কংওয়াং। সামনে অনিশ্চিত এক সময়। তবু আমাদের পথ চলতে হয়, এগিয়ে যেতে হয়।</p><p>আজ আমি আমার কঠিন অসুখের পর এই প্রথম কলাম লিখলাম। এভাবে বেঁচে থাকতে হয়। এত কিছুর পরও আশাবাদী থাকি, একটা বড় পরিবর্তন আসবে আজ না হোক কাল, আগামীকাল না হোক পাঁচ, দশ, পনেরো, কুড়ি, পঁচিশ বছর পর।</p><p>তখন হয়তো আমরা আমাদের গভীর বেদনায় সমব্যথী এক রাষ্ট্র ও সমাজ পাব। সংখ্যাগরিষ্ঠ জাতি সত্যিকারের সহানুভূতিশীল আচরণ করবে। একটা রিকনসিলিয়েশন হবে। তখনো এই পিয়াইন নদ বয়ে চলবে। এই পাথর, পাহাড়, ব্রিজ, ঝরনা, কতশত গাছপালা, সবুজ অরণ্য, কত নৌকা ও মানুষ থাকবে।</p><p>ওই যে খাসিয়া শিশুরা গান গেয়েছিল নিজের ভাষায়, আজও মনে আছে সেই মুখগুলো। এই গানের ভাষা অন্ধকারের নয়, নতুন এক ভোরের আলোর।</p></div></div></div></body></html>"
        },
        {
            "title": "৩০ বছরের পুরোনো হিমায়িত ভ্রূণ থেকে শিশুর জন্ম | প্রথম আলো",
            "time": "2025-08-04T06:57:40",
            "imgUrl": "https://media.prothomalo.com/prothomalo-bangla%2F2025-08-03%2Fdu8kv2ss%2FCapture.PNG?rect=0%2C30%2C918%2C482&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>টেনেসিতে রিজয়েস ফার্টিলিটি নামের একটি আইভিএফ ক্লিনিকে পিয়ার্স দম্পতির চিকিৎসা হয়। ক্লিনিক কর্তৃপক্ষ বলেছে, বয়স বা অবস্থা যেমনই হোক, তারা যেকোনো ভ্রূণ পেলেই তা কোনো নারীর গর্ভে স্থানান্তরের চেষ্টা করে।</p><p>পিয়ার্স বলেন, তিনি ও তাঁর স্বামী কোনো রেকর্ড ভাঙতে চাননি, শুধু একটা সন্তান চেয়েছিলেন।</p><p>আর লিন্ডা আরচার্ড বলেন, তিনি এখনো শিশুটিকে সামনাসামনি দেখেননি। তবে ছবিতে দেখে তাঁর মেয়ের সঙ্গে কিছুটা মিল পেয়েছেন।</p></div></div></div></body></html>"
        },
        {
            "title": "রাজনৈতিক সংকট ঘনীভূত হওয়ার ঝুঁকি দেখছে টিআইবি | প্রথম আলো",
            "time": "2025-08-04T06:57:16",
            "imgUrl": "https://media.prothomalo.com/prothomalo-bangla%2F2025-08-04%2Ffrn80fnv%2FTIB-New.jpg?rect=0%2C102%2C3470%2C1822&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পর্যবেক্ষণে বলা হয়, বিচার, নির্বাচন, রাষ্ট্র সংস্কারসহ নানা ক্ষেত্রে উদ্যোগ নেওয়া হলেও অন্তর্বর্তী সরকার বিগত এক বছরে বড় ধরনের চ্যালেঞ্জের মুখে পড়েছে। সুশাসনের আলোকে বিচার ও প্রশাসনসহ গুরুত্বপূর্ণ খাতে বেশ কিছু ঘাটতি দেখা গেছে। এতে দুর্নীতিমুক্ত ও জবাবদিহিমূলক সরকার গঠনের যে প্রত্যাশা ছিল, তা বাস্তবে পূরণ হয়নি।</p><p>পর্যবেক্ষণ অনুযায়ী, সংস্কার কমিশনগুলো যেসব সুপারিশ দিয়েছে, সেগুলো বাস্তবায়নে উল্লেখযোগ্য অগ্রগতি নেই। কোথাও কোথাও কিছু সুপারিশ বেছে নেওয়া হয়েছে। আবার অনেক জায়গায় আমলাতান্ত্রিক জটিলতা বাধা হয়ে দাঁড়িয়েছে। সরকার কোনো স্পষ্ট রোডম্যাপ বা পরিকল্পনা প্রকাশ না করায় বিভিন্ন সময় জনগণ ও অংশীজনদের আস্থার সংকট তৈরি হয়েছে।</p><p>পর্যবেক্ষণে বলা হয়, সরকারের সিদ্ধান্ত গ্রহণে একধরনের তড়িঘড়ি বা ‘অ্যাড-হক’ মনোভাব দেখা গেছে। প্রশাসন চালাতে গিয়ে অনেক ক্ষেত্রেই সরকারের মধ্যে সমন্বয়ের অভাব ও সিদ্ধান্তহীনতা স্পষ্ট হয়েছে। প্রশাসনিক সংস্কারের ক্ষেত্রে দলীয় প্রভাবমুক্ত করার চেষ্টা করা হলেও বাস্তবে একদলীয়করণ থেকে সরে এসে আরেক দলীয় প্রভাব প্রতিষ্ঠার প্রবণতা দেখা গেছে। এতে প্রশাসনে অস্থিরতা ও কার্যকারিতা হ্রাস পেয়েছে।</p></div></div></div></body></html>"
        },
        {
            "title": "আজকের বিনিময় হার | প্রথম আলো",
            "time": "2025-08-04T06:55:16",
            "imgUrl": "https://media.prothomalo.com/prothomalo-bangla%2F2025-02-20%2F16psy1nv%2F466783f9-b718-48b1-a7ad-25708b30468f.jfif?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ দেশের মুদ্রাবাজারে প্রধান মুদ্রাগুলোর মধ্যে সব কটির দাম কমেছে। এ তালিকায় আছে ইউরো, পাউন্ড, ইউয়ান, রুপি, ইয়েন, অস্ট্রেলীয় ডলার ও সিঙ্গাপুরি ডলার। অপরিবর্তিত আছে রুপির দর।</p><p>কেন্দ্রীয় ব্যাংকের প্রকাশিত বৈদেশিক মুদ্রার দামের চেয়ে কিছুটা বেশি দামে খোলাবাজারে বিক্রি হয়। বৈদেশিক মুদ্রার বিনিময় হারের ওঠানামার সঙ্গে দেশের ব্যবসা-বাণিজ্যের খরচ ওঠানামা করে।</p></div></div></div></body></html>"
        },
        {
            "title": "কেন্দ্রীয় শহীদ মিনারের সমাবেশ থেকে বৈষম্যবিরোধী ছাত্র আন্দোলনের সমন্বয়ক নাহিদ ইসলাম ৩ আগস্ট (২০২৪) শেখ হাসিনার সরকারের পতন ও ফ্যাসিবাদের বিলোপের এক দফা ঘোষণা করেন। | প্রথম আলো",
            "time": "2025-08-04T06:55:12",
            "imgUrl": "https://media.prothomalo.com/prothomalo-bangla%2F2025-07-16%2Ftq8676rp%2F16072025-cm-1.jpg?rect=0%2C20%2C798%2C419&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বৈষম্যবিরোধী ছাত্র আন্দোলনের ডাকা সর্বাত্মক অসহযোগ কর্মসূচি ঘিরে সেদিন রাজধানী ঢাকাসহ দেশের অন্তত ৫০টি জেলায় সংঘাত-সহিংসতার ঘটনা ঘটে। এদিন ঢাকাসহ ২০টি জেলা-মহানগরে ৯৮ জন মানুষ নিহত হন, আহত হন অনেক মানুষ। দেশের অন্তত ৩৮টি জেলায় আওয়ামী লীগের কার্যালয়, থানাসহ বিভিন্ন সরকারি স্থাপনায় হামলা, ভাঙচুর ও অগ্নিসংযোগের ঘটনা ঘটে। এর মধ্যে কমপক্ষে ১৩টি স্থানে মন্ত্রী, প্রতিমন্ত্রী, সংসদ সদস্য ও আওয়ামী লীগের নেতাদের বাসভবন ও নিজস্ব কার্যালয়ে হামলা, ভাঙচুর ও অগ্নিসংযোগ হয়। ঢাকার শাহবাগে বিএসএমএমইউতে হামলা, ভাঙচুর ও গাড়িতে আগুন দেওয়ার ঘটনা ঘটে।</p><p>পরিস্থিতি সামাল দিতে তৎকালীন সরকার ৪ আগস্ট সন্ধ্যায় সারা দেশে অনির্দিষ্টকালের জন্য কারফিউ জারি করে। এ ছাড়া ৫ থেকে ৭ আগস্ট পর্যন্ত তিন দিনের (৫, ৬ ও ৭ আগস্ট) সাধারণ ছুটিও ঘোষণা করা হয়।</p><p>শুধু তা–ই নয়, সাত দিনের মাথায় এদিন দুপুর ১২টার পর সরকারি একটি সংস্থার নির্দেশে আবার ফোর–জি নেটওয়ার্ক বন্ধ করে দেওয়া হয়। পাশাপাশি ফেসবুক, হোয়াটসঅ্যাপের মতো সেবাও বন্ধ করার নির্দেশ দেওয়া হয়। এ ছাড়া ইন্টারন্যাশনাল ইন্টারনেট গেটওয়ে (আইআইজি) প্রতিষ্ঠানগুলোকে বেলা একটার পর মৌখিক নির্দেশনায় মেটার প্ল্যাটফর্ম ফেসবুক, মেসেঞ্জার, হোয়াটসঅ্যাপ, ইনস্টাগ্রাম বন্ধ রাখতে বলে সরকারি একটি সংস্থা।</p></div></div></div></body></html>"
        },
        {
            "title": "সাত কলেজ নিয়ে নতুন বিশ্ববিদ্যালয়ে ৪০ শতাংশ ক্লাস অনলাইনে, ৬০ শতাংশ সশরীর | প্রথম আলো",
            "time": "2025-08-04T06:46:56",
            "imgUrl": "https://media.prothomalo.com/prothomalo-bangla%2F2025-08-04%2F5nweax6a%2FWhatsApp-Image-2025-08-04-at-12.35.02.jpeg?rect=0%2C135%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-16%2Fv0ggc2ni%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঢাকার বড় সাতটি সরকারি কলেজের জন্য নতুন যে বিশ্ববিদ্যালয় হতে যাচ্ছে, সেটির সব ক্লাস সশরীর হবে না। ‘হাইব্রিড মডেলে’ চলা নতুন ধরনের এ বিশ্ববিদ্যারয়ে ৪০ শতাংশ ক্লাস হবে অনলাইনে আর ৬০ শতাংশ ক্লাস হবে সশরীর। তবে সব ধরনের পরীক্ষা অনুষ্ঠিত হবে সশরীর। নতুন এই বিশ্ববিদ্যালয়ের নাম হবে ‘ঢাকা কেন্দ্রীয় বিশ্ববিদ্যালয়’।</p><p>আজ সোমবার শিক্ষা মন্ত্রণালয়ের আয়োজিত সংবাদ সম্মেলনে নতুন এই বিশ্ববিদ্যালয়ের অগ্রগতি তুলে ধরা হয়। সংবাদ সম্মেলনে এ বিষয়ে বিভিন্ন তথ্য তুলে ধরেন মাধ্যমিক ও উচ্চশিক্ষা বিভাগের ভারপ্রাপ্ত সচিব মো. মজিবর রহমান, বিশ্ববিদ্যালয় মঞ্জরি কমিশনের চেয়ারম্যান অধ্যাপক এস এম ফায়েজ, সদস্য অধ্যাপক মোহাম্মদ তানজীমউদ্দিন খান ও সাত কলেজের অন্তর্বর্তী প্রশাসক ঢাকা কলেজের অধ্যক্ষ অধ্যাপক এ কে এম ইলিয়াস।</p></div></div></div></body></html>"
        },
        {
            "title": "চীনা সরঞ্জাম দিয়ে কীভাবে ভারতের রাফাল যুদ্ধবিমান ভূপাতিত করেছে পাকিস্তান | প্রথম আলো",
            "time": "2025-08-04T06:46:16",
            "imgUrl": "https://media.prothomalo.com/prothomalo-bangla%2F2025-08-04%2Ffbmw22mo%2FRafale-fighter-jet.png?rect=0%2C67%2C960%2C504&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>‘পরিস্থিতি বোঝার সক্ষমতা’</strong></p><p>ভারত-পাকিস্তানের মধ্যে মে মাসের যুদ্ধ চার দিন স্থায়ী হয়েছিল। পারমাণবিক শক্তিধর এ দুই প্রতিবেশীর পাল্টাপাল্টি বিমান, ক্ষেপণাস্ত্র ও ড্রোন হামলা ওয়াশিংটনকে শঙ্কিত করেছিল। সংঘাতের বিভিন্ন বিষয়ে বিস্তারিত জানতে পাকিস্তানের আটজন ও ভারতের দুজন শীর্ষ কর্মকর্তার সঙ্গে কথা বলেছে রয়টার্স। জাতীয় নিরাপত্তার বিষয় হওয়ায় এসব কর্মকর্তার সবাই নাম গোপন রাখতে অনুরোধ করেছেন।</p><p>পাকিস্তানের পাশাপাশি ভারতের কর্মকর্তারাও বলেছেন, ইসলামাবাদ যে শুধু ক্ষেপণাস্ত্রের পাল্লা (রেঞ্জ) দিয়ে তাক লাগিয়ে দিয়েছে তা নয়; পাকিস্তান আরও বেশি দক্ষতার সঙ্গে নিজেদের সামরিক সরঞ্জামকে স্থল ও আকাশের নজরদারিব্যবস্থার সঙ্গে যুক্ত করতে পেরেছিল। ফলে দেশটির কাছে যুদ্ধক্ষেত্রের পরিস্থিতি সম্পর্কে অনেক বেশি পরিষ্কার ধারণা ছিল।</p><p>এই নেটওয়ার্ক বা রণক্ষেত্রে সামরিক সরঞ্জামকে স্থল ও আকাশের নজরদারিব্যবস্থার সঙ্গে যুক্ত করাকে ‘কিল চেইন’ বলা হয়, যা আধুনিক যুদ্ধক্ষেত্রে অত্যন্ত গুরুত্বপূর্ণ হয়ে উঠেছে।</p><p>পাকিস্তানের চারজন কর্মকর্তা বলেন, তাঁরা একটি ‘কিল চেইন’ বা মাল্টিডোমেইন (বহুমাত্রিক) অপারেশন নেটওয়ার্ক গড়ে তুলেছিলেন। এর মাধ্যমে আকাশ, স্থল ও মহাকাশে থাকা নজরদারি সেন্সরগুলোকে একসঙ্গে যুক্ত করা হয়েছিল।</p></div></div></div></body></html>"
        }
    ]
}