{
    "source": "প্রথম আলো",
    "articles": [
        {
            "title": "স্টারলিংকের ইন্টারনেট পরিষেবায় ‘বিরল’ বিভ্রাট | প্রথম আলো",
            "time": "2025-07-25T06:17:01",
            "imgUrl": "https://media.prothomalo.com/prothomalo-bangla%2F2025-07-25%2Fpvdyzg06%2FStarlink-Reuters.jpg?rect=0%2C36%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইন্টারনেট পরিষেবা বিঘ্নের বিষয়টি পর্যবেক্ষণকারী প্রতিষ্ঠান ডাউনডিটেক্টর জানিয়েছে, স্থানীয় সময় বেলা তিনটার দিকে যুক্তরাষ্ট্র ও ইউরোপের ব্যবহারকারীরা স্টারলিংকের ইন্টারনেট ব্যবহার করতে গিয়ে সমস্যায় পড়েন। প্রায় ৬১ হাজার ব্যবহারকারী প্রতিষ্ঠানটির কাছে ইন্টারনেট সংযোগে বিঘ্ন ঘটার কথা জানিয়েছেন।</p><p>বিশ্বজুড়ে ১৪০টি দেশ ও ভূখণ্ডে ইন্টারনেট পরিষেবা দিয়ে থাকে স্টারলিংক। ব্যবহারকারী রয়েছেন ৬০ লাখের বেশি।</p><p>পরে স্টারলিংকের পক্ষ থেকে সামাজিক যোগাযোগমাধ্যম এক্সে পোস্ট দিয়ে ইন্টারনেট পরিষেবা বিঘ্নের কথা আনুষ্ঠানিকভাবে জানানো হয়। স্টারলিংক জানায়, তারা এর সমাধান করতে সক্রিয়ভাবে কাজ করে যাচ্ছে।</p></div></div></div></body></html>"
        },
        {
            "title": "আবদুল্লাহ আবু সায়ীদের ৮৬তম জন্মদিন | প্রথম আলো",
            "time": "2025-07-25T06:13:27",
            "imgUrl": "https://media.prothomalo.com/prothomalo-bangla%2F2025-07-25%2Fx3n0wbg5%2FAbu-Sayeed.jpeg?rect=0%2C118%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p>নানা পরিচয় তাঁর—শিক্ষক, সাহিত্য আন্দোলনের পুরোধা, টিভি ব্যক্তিত্ব, বইপড়া কর্মসূচির প্রণেতা, পরিবেশ রক্ষা উদ্যোগের অগ্রপথিক। গভীরে দৃষ্টি মেলে বুঝতে পারা যায়, এই সবগুলো আয়োজনের ভিত্তিটা একই—মানুষ। মানুষকে নিয়ে, মানুষের সঙ্গে। সবাইকে নিয়ে, সবার সঙ্গে। </p><p>লক্ষণীয়, অধ্যাপক সায়ীদের ব্যক্তিচরিত্রের অভিমুখটা শুরু থেকেই সংঘমুখী—বিচিত্র শ্রেণি-পেশা-বয়সের (নবীনই বেশির ভাগ) মানুষের অংশগ্রহণে একেকটা সংঘ কি সংগঠন তিনি গড়ে তুলেছেন। নিকটজনেরা জানেন, প্রতিটি সমবেত উদ্যোগে তিনি যেন প্রতিবার নতুন করে বেঁচে ওঠেন। পান নতুন প্রাণের সন্ধান। খুঁজে পান জীবনের নতুনতর অর্থ।</p><p>ঢাকা বিশ্ববিদ্যালয়ে তাঁর ছাত্রত্বের দিনগুলোতে ফিরে তাকানো যাক। বিদ্যান্বেষী, চিন্তাশীল, সাহিত্যপ্রিয় একদল সমদর্শী সহপাঠী-বন্ধুদের নিয়ে তিনি গড়ে তুললেন ‘নীরব সঙ্ঘ’। তাঁদেরই দু-চারজন যে কী ভীষণ একটা কাণ্ডের সূত্রপাত ঘটিয়ে বসেছিলেন, সেই ষাটের দশকের গোড়ায়, পরবর্তী সময়ে এ দেশের সংস্কৃতি জগতে তা এক কিংবদন্তি ঘটনার মর্যাদা অর্জন করে।</p><p>জানি না বাংলা বিভাগের স্নাতকোত্তর শেষ বর্ষের ছাত্র তরুণ সায়ীদ নিজেও সেদিন জানতেন কি না—আমাদের জাতীয় জীবনে বিশেষত দেশের সাংস্কৃতিক ইতিহাসে কী অভূতপূর্ব একটি ঘটনাপরম্পরার সূচনা তিনি গুটিকয় বন্ধুকে নিয়ে করতে যাচ্ছেন—যা এ দেশের সব সংস্কৃতিসেবী ও সংস্কৃতিসংশ্লিষ্ট প্রত্যেক মানুষকে মাত্র বছর কয়েক পরেই শুরু হওয়া স্বাধিকার আন্দোলনে জোগাবে কিছুটা হলেও বাড়তি উদ্যম আর প্রেরণা।</p><p>ঘটনাটা জেনে নেওয়া যেতে পারে সেই ঐতিহাসিক আয়োজনের অন্যতম কুশীলব শিক্ষাবিদ অধ্যাপক খান সারওয়ার মুরশিদের বয়ানে—</p><p>১৯৬১ সালে রবীন্দ্রজন্মশতবার্ষিকী পালনের প্রথম উদ্যোগ অবশ্য আমি গ্রহণ করি নি। তবে প্রাথমিক অবস্থা থেকেই আমি ছিলাম। দুজন তরুণ আমার কাছে এসেছিল। একজন পরে আমাদের সাংস্কৃতিক জীবনে যথেষ্ট যশস্বী হয়েছে। সে আবদুল্লাহ আবু সায়ীদ। আর একজন মোশতাক, ভারিক্কি ধরনের চেহারা, চোখে পুরু লেন্সের চশমা, ইতিহাসের মেধাবী ছাত্র ছিল। ওদের প্রখর বুদ্ধিদীপ্ত চেহারা, হাসি হাসি ভাব আর চোখে-মুখে মনে হয় কিছু বলতে চাইছে, একটা মতলব নিয়ে এসেছে। হাবভাবে বোঝা যায়, আমাকে সম্পূর্ণ সত্য কথা বলবে না।</p><p>ওরা আমাকে বলল, স্যার, আমরা রবীন্দ্রজন্মশতবার্ষিকী পালন করতে যাচ্ছি। বিচারপতি মুর্শেদ (সৈয়দ মাহবুব মুর্শেদ) কমিটি গঠন করবেন। তিনি সভাপতি হতে রাজি হয়েছেন। আপনাকে সম্পাদক হতে হবে। পরবর্তী সময়ে জেনেছিলাম বিচারপতি মুর্শেদের সঙ্গে তখনও ওদের আলোচনা হয় নি। আমাকে রাজি করানোর জন্যে এই কৌশল নিয়েছিল। যা-ই হোক, কিছুক্ষণ কথাবার্তার পর বুঝলাম ছেলেগুলো সিরিয়াস, যথেষ্ট গুরুত্বের সাথে আটঘাট বেঁধে নেমেছে। ওদের কথার সুরে একটা ডেসপারেশন ছিল, বুঝলাম আমাকে রাজি হতেই হবে।...</p><p>এসব ছেলেদের সঙ্গে ছিল মনজুরে মওলা, আতাউল হক। এরা সবসময় নিজেদের মধ্যে আলাপ-আলোচনা করত।...এ ব্যাপারে ঢাকা শহরের তিনটি উদ্যোগের কথা আমি জানি। একটি হলো কেন্দ্রীয় উদ্যোগ, যার প্রধান ছিলেন বিচারপতি মুর্শেদ আর একটি ছিল ডাকসুর উদ্যোগ, যার প্রথম দিনের অনুষ্ঠানে সভানেত্রী ছিলেন বেগম সুফিয়া কামাল। তৃতীয় উদ্যোগটি ছিল প্রেসক্লাবের। তারাও একটি বড় রকমের প্রোগ্রাম নিয়েছিল। আমাদের কমিটিতে কারা কারা ছিলেন তাদের সবার নাম আমার মনে নেই। যতদূর মনে করতে পারছি গোবিন্দ চন্দ্র দেব, মুনীর চৌধুরী, অধ্যাপক হাই, নীলিমা ইব্রাহীম, আনিসুজ্জামান, রফিকুল ইসলাম, হাসান হাফিজুর রহমান, সাইয়িদ আতীকুল্লাহ, জ্যোতিপ্রকাশ দত্ত, এরা ছিলেন। </p><p>আবদুল্লাহ আবু সায়ীদ, মোশতাক এমন সংকল্প করেছিল যে, প্রয়োজন হলে এই উৎসব করতে গিয়ে ওরা একটা একাডেমিক ইয়ার নষ্ট করবে। ছেলেগুলো একটা বিশেষ কঠিন সময়ে দারুণ কাজ করেছিল।...</p><p>[মনজুরে মওলা সম্পাদিত ‘শ্রাবণ’ সাহিত্য পত্রিকায় প্রকাশিত অধ্যাপক খান সারওয়ার মুরশিদের একটি সাক্ষাৎকারের অংশবিশেষ, যা পরবর্তী সময়ে বিডিনিউজ টোয়েন্টিফোর ডট কম-এ (১৭ জানুয়ারি ২০২০) এবং তারও পরে অধ্যাপক সায়ীদকে নিয়ে বিভিন্নজনের স্মৃতি-সংকলন ‘আবদুল্লাহ আবু সায়ীদ: বহুমুখিতায় ও স্বপ্নচারিতায়’ (নালন্দা, ২০২১) গ্রন্থে প্রকাশিত।]</p><p>সামরিক শাসকের রোষদৃষ্টি উপেক্ষা করে মাত্র কজন বন্ধুকে নিয়ে এমন একটি আয়োজনের প্রত্যুৎপন্ন পরিকল্পনা যিনি করতে পারেন, বাকিটা জীবন যে তিনি নানা প্রকার সাংগঠনিক উদ্যোগে ব্যয় করবেন আর মানুষ এবং সংঘকেই করে তুলবেন নিজের মোক্ষ—বিচিত্র কী।</p><p>ব্যতিক্রম ঘটেনি। জীবনব্যাপী একে একে নানা রকম সংগঠন, সংঘবদ্ধ আয়োজন আর সাংগঠনিক কার্যক্রমকে যথার্থই নিজের চারণক্ষেত্র করে তুলেছেন সায়ীদ—সমষ্টির প্রয়োজনে এবং অবশ্যই জাতির মননটাকে আরেকটু উঁচুতে উত্তরণের লক্ষ্যে।</p></div></div></body></html>"
        },
        {
            "title": "নির্বাচিত সরকারের প্রধানমন্ত্রী ও মন্ত্রীদের জন্য বাসা খোঁজা হচ্ছে | প্রথম আলো",
            "time": "2025-07-25T06:02:08",
            "imgUrl": "https://media.prothomalo.com/prothomalo-bangla%2F2023-06%2F369e8802-6697-48fe-a4bb-a47f98f0c95d%2FWhatsApp_Image_2023_06_17_at_7_45_04_PM.jpeg?rect=0%2C85%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজধানীর মিন্টো রোড ও হেয়ার রোডে মন্ত্রীদের জন্য বাংলো বাড়ি আছে ১৫টি। এ ছাড়া বেইলি রোডে ‘মিনিস্টার্স অ্যাপার্টমেন্ট’ নামে তিনটি ভবন রয়েছে। সেখানে ৩০ জন মন্ত্রীর থাকার ব্যবস্থা (ফ্ল্যাট) আছে। প্রতিটি ফ্ল্যাটের আয়তন প্রায় ৫ হাজার বর্গফুট। এ ছাড়া গুলশানের একটি সরকারি বাংলো বাড়িতে বিভিন্ন সময় কোনো না কোনো মন্ত্রী থেকেছেন। সে হিসাবে ৪৬ জন মন্ত্রীর থাকার ব্যবস্থা আছে। এরপরও নতুন সরকারের মন্ত্রীদের জন্য কেন বাড়ি খুঁজতে হচ্ছে, সে প্রশ্ন উঠেছে।</p><p>গণপূর্ত মন্ত্রণালয় সূত্র বলছে, মন্ত্রীদের জন্য নির্ধারিত ৩০টি ফ্ল্যাটের মধ্যে এখন ১২টিতে থাকছেন সুপ্রিম কোর্ট ও হাইকোর্টের বিচারপতিরা। বাকি ১৮টির মধ্যে ১৪টিতে থাকছেন দুজন উপদেষ্টা, প্রধান উপদেষ্টার চারজন বিশেষ সহকারী, চারজন নির্বাচন কমিশনার, দুর্নীতি দমন কমিশনের দুজন কমিশনারসহ সরকারের উচ্চপর্যায়ে কর্মকর্তারা।</p><p>যদিও বিচারপতি ও আমলাদের জন্য নির্ধারিত ফ্ল্যাট আছে। সেগুলোর অনেকগুলো খালি পড়ে আছে। ‘মিনিস্টার্স অ্যাপার্টমেন্ট’-এ বিচারপতিসহ উচ্চপর্যায়ের সরকারি কর্মকর্তাদের থাকার বিষয়টি বেআইনি নয় বলে জানিয়েছে সরকারি আবাসন পরিদপ্তর। কিন্তু সাবেক একজন বিচারপতি নাম প্রকাশ না করার শর্তে প্রথম আলোকে বলেছেন, বিচারপতিরা মন্ত্রীদের (এখন উপদেষ্টা) সঙ্গে একই ভবনে, একই কমপ্লেক্সে থাকবেন, এটা অনৈতিক।</p><p>রাজধানীর কাকরাইলে সুপ্রিম কোর্টের বিচারপতিদের জন্য ২০ তলা আবাসিক ভবন রয়েছে। দেড় একর জায়গার ওপর নির্মিত ওই ভবনে মোট ৭৬টি ফ্ল্যাট রয়েছে। প্রতিটি ফ্ল্যাটের আয়তন সাড়ে তিন হাজার বর্গফুট। গণপূর্ত মন্ত্রণালয়ের তথ্যমতে, সেখানে ২৪টি ফ্ল্যাট এখনো খালি।</p></div></div></div></body></html>"
        },
        {
            "title": "অকালে হারিয়ে যাওয়া সন্তানের জন্য মায়ের আকুতি নিয়ে গান | প্রথম আলো",
            "time": "2025-07-25T06:00:00",
            "imgUrl": "https://media.prothomalo.com/prothomalo-bangla%2F2025-07-25%2Fknbumavm%2FWhatsApp-Image-2025-07-25-at-11.15.37.jpeg?rect=0%2C143%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফেসবুকে গানটি প্রকাশের পর অভিনেতা চঞ্চল চৌধুরী, নাজনীন হাসান চুমকি, সংগীতশিল্পী পান্থ কানাইসহ শোবিজের অনেকেই মন্তব্য করেছেন। একেকটা মন্তব্য যেন একেকটা শোকবার্তা। চঞ্চল চৌধুরী ও পান্থ কানাই কান্নার ইমোজি দিয়েছেন, আর নাজনীন চুমকি লিখেছেন, ‘ওরে কলিজার সন্তানেরা।’ অভিনেত্রী পারভীন পারু লিখেছেন, ‘উফফফ, বুকের ভেতর বাতাস বন্ধ হয়ে যায়, চোখের পানি শুকায় না, আহ সন্তান আগুনে পোড়া ছোট পাখিগুলো! ওরা তো পাপ করার বয়সেও পৌঁছাতে পারেনি।’ সংগীতশিল্পী অন্তু দাস লিখেছেন, ‘ফুলগুলো ছিল আমাদের।’</p></div></div></div></body></html>"
        },
        {
            "title": "এখন যেমন ফ্রিজের নকশা চলছে | প্রথম আলো",
            "time": "2025-07-25T06:00:00",
            "imgUrl": "https://media.prothomalo.com/prothomalo-bangla%2F2024-03%2Fb391f4b2-3dd2-4a34-be46-5558a30321bf%2FUntitled_1.jpg?rect=0%2C0%2C2080%2C1092&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>জায়গা বুঝে ফ্রিজ</strong></p><p>খুব ছোট ঘরে বিশাল ফ্রিজ সুন্দর দেখায় না। তাই এমন আকারের ফ্রিজ বেছে নেওয়া উচিত, যাতে চোখে পড়ার মতো বৈসাদৃশ্য তৈরি হবে না। হয়তো ডাবল ডোরের চমৎকার একটা ফ্রিজ পছন্দ করলেন, কিন্তু যেখানে ফ্রিজ রাখবেন, সেখানে জায়গা খুব কম। সে ক্ষেত্রে কিন্তু অন্দরের সৌন্দর্যের ভারসাম্য নষ্ট হবে। অনেক বাড়িতেই ফ্রিজ রাখা হয় খাবার ঘরে, কেউ আবার রান্নাঘর কিংবা লবিতে ফ্রিজ রাখেন। </p><p>ডিনার ওয়াগন কিংবা কিচেন ক্যাবিনেটের পাশের একটা অংশে ফ্রিজ রাখার চল রয়েছে, যাতে দেখে মনে হয়, ফ্রিজটা ওই আসবাবের সঙ্গেই মানানসইভাবে ‘সেট’ হয়ে আছে। কতজনের জন্য ফ্রিজটা ব্যবহার করা হবে, কোথায় কীভাবে ফ্রিজ রাখবেন, সেসব ভাবনা মাথায় রেখেই ফ্রিজ বাছাই করা প্রয়োজন। </p><p><strong>রঙে, নকশায় ফ্রিজ</strong></p><p>আধুনিক অন্দরসজ্জায় ধূসর কিংবা কালো রঙের ফ্রিজ বেশ মানায়। হালকা নীল আর ধূসরের মাঝামাঝি একটা শেডও দারুণ। রংটা ম্যাট হতে পারে, আবার গ্লসিও হতে পারে। তবে রঙের শেডটাই বেশি গুরুত্বপূর্ণ। ফ্রিজের গায়ে খুব বেশি কারুকাজ আধুনিক অন্দরে মানানসই না। তবে কারুকাজ করা ফ্রিজে আগ্রহ থাকলে হালকা নকশা বাছাই করাই ভালো। চাইলে ফ্রিজ ম্যাগনেট ব্যবহার করে বৈচিত্র্য আনতে পারেন। </p></div></div></div></body></html>"
        },
        {
            "title": "চট্টগ্রাম বিশ্ববিদ্যালয়ের নিয়োগে দলীয়করণ হচ্ছে, অভিযোগ বিএনপিপন্থী শিক্ষকদের | প্রথম আলো",
            "time": "2025-07-25T05:51:46",
            "imgUrl": "https://media.prothomalo.com/prothomalo-bangla%2F2025-01-02%2Fjxiqczgo%2F1.webp?rect=0%2C6%2C540%2C284&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিশ্ববিদ্যালয় সূত্র জানায়, বিশ্ববিদ্যালয়ের শিক্ষক নিয়ে প্রতি বিভাগে আলাদা নিয়োগ বোর্ড থাকলেও কর্মচারী নিয়োগের ক্ষেত্রে তা নেই। এ ক্ষেত্রে কেন্দ্রীয় বোর্ড রয়েছে। এখন যত নিয়োগপ্রক্রিয়া চলছে বেশির ভাগই তৃতীয় ও চতুর্থ শ্রেণির কর্মচারীর। সহ-উপাচার্য (প্রশাসন) অধ্যাপক মো. কামাল উদ্দিন এই নিয়োগ বোর্ডের আহ্বায়ক। এর বাইরে সহ-উপাচার্য (একাডেমিক) অধ্যাপক শামীম উদ্দিন খান ও ভারপ্রাপ্ত রেজিস্ট্রার মোহাম্মদ সাইফুল ইসলামও ওই বোর্ডে সদস্য হিসেবে রয়েছেন। তাঁরা তিনজন বিশ্ববিদ্যালয়ের বিএনপি ও জামায়াতপন্থী শিক্ষকদের সংগঠন সাদা দলের সঙ্গে যুক্ত ছিলেন। তবে বিএনপিপন্থী শিক্ষকদের আরেক সংগঠন জাতীয়তাবাদী শিক্ষক ফোরামের নেতাদের দাবি, সাদা দল শুধু জামায়াতপন্থী শিক্ষকদের।</p><p>জানতে চাইলে সহ-উপাচার্য অধ্যাপক মো. কামাল উদ্দিন প্রথম আলোকে বলেন, তিনি নিয়োগ বোর্ডে একা ছিলেন না। জাতীয়তাবাদী শিক্ষক ফোরামের সদস্যরাও ছিলেন। তাঁরা নিয়োগ চলাকালীন কোনো আপত্তি দেয়নি। এখন অভিযোগ জানাতে হলে নির্দিষ্ট করে কোথায় অনিয়ম হয়েছে, তা বলতে হবে। তাঁরা পূর্ণ স্বচ্ছতার সঙ্গেই নিয়োগ দিচ্ছেন।</p><p>জাতীয়তাবাদী শিক্ষক ফোরামের অভিযোগ কল্পনাপ্রসূত বলে দাবি করেন বিশ্ববিদ্যালয়ের ভারপ্রাপ্ত রেজিস্ট্রার মোহাম্মদ সাইফুল ইসলাম। তিনি বলেন, অতীতে এমন নিরপেক্ষ নিয়োগ হয়নি। তাঁদের কার্যালয়ে দক্ষ লোকবলের ঘাটতি রয়েছে, সে ঘাটতি পূরণে সর্বোচ্চ স্বচ্ছতা বজায় রেখেই নিয়োগ কার্যক্রম চালাচ্ছেন। তাঁর ধারণা, নিয়োগ বোর্ডের সদস্য হিসেবে না থাকার আক্ষেপ অথবা দলীয় কারণে এ চিঠি দেওয়া হতে পারে।</p></div></div></div></body></html>"
        },
        {
            "title": "টাকার বস্তা খুলেছে লিভারপুল, খরচ এ পর্যন্ত ৫ হাজার কোটি টাকা | প্রথম আলো",
            "time": "2025-07-25T05:47:15",
            "imgUrl": "https://media.prothomalo.com/prothomalo-bangla%2F2025-06-21%2Fmuielu19%2Fflo.jpg?rect=0%2C0%2C1440%2C756&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এর আগে লিভারপুল দলে ভিড়িয়েছে ফ্লোরিয়ান ভির্টৎস (১২ কোটি ৫০ লাখ ইউরো), মিলোজ কেরকেজ (৪কোটি ৬৯ লাখ ইউরো), জেরেমি ফ্রিমপং (৪ কোটি ইউরো), আরমিন পেচসি (১০ লাখ ৭৮ হাজার ইউরো)। সব মিলিয়ে এখন পর্যন্ত লিভারপুলের খরচ প্রায় ৩০ কোটি ৮৬ লাখ ইউরো বা বাংলাদেশি মুদ্রায় প্রায় ৪ হাজার ৮৭৭ কোটি টাকা।</p><p>লিভারপুলের এই খরচ চলতি মৌসুমে সব লিগ মিলিয়ে কোনো দলের সর্বোচ্চ তো বটেই, এমনকি ২০১৬ সালের পর প্রিমিয়ার লিগের কোনো ক্লাবের দলবদলে যৌথভাবে দ্বিতীয় সর্বোচ্চ খরচও বটে। শেষ পর্যন্ত শীর্ষে উঠতে না পারলেও খুব শিগগির এককভাবে দ্বিতীয় স্থানে উঠে আসার সুযোগ রয়েছে লিভারপুলের।</p></div></div></div></body></html>"
        },
        {
            "title": "শেরপুর সীমান্তে নারী ও শিশুসহ ২১ রোহিঙ্গা ঠেলে পাঠিয়েছে বিএসএফ | প্রথম আলো",
            "time": "2025-07-25T05:33:52",
            "imgUrl": "https://media.prothomalo.com/prothomalo-bangla%2F2021-05%2F0a6d2186-599b-4656-b8ec-8e504c679d40%2F66042fa9d8f99c8b197fa32d5877ec04_Jhenidah_BSF_Photo_11_02_15_2_.jpg?rect=0%2C10%2C1000%2C525&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শেরপুরের নালিতাবাড়ী উপজেলার নাকুগাঁও সীমান্ত দিয়ে নারী, শিশুসহ ২১ জন রোহিঙ্গাকে ঠেলে পাঠিয়েছে ভারতের সীমান্তরক্ষী বাহিনী (বিএসএফ)। গতকাল বৃহস্পতিবার রাত সোয়া একটার দিকে উপজেলার হাতিপাগাড় বিজিবি ক্যাম্পের আওতাধীন নাকুগাঁও সীমান্ত এলাকা দিয়ে তাঁদের ঠেলে পাঠায় ভারতের কিলাপাড়া বিএসএফ ক্যাম্পের সদস্যরা।</p><p>পরে বিজিবির টহল দল ওই ২১ জনকে আটক করে স্থানীয় একটি সরকারি প্রাথমিক বিদ্যালয়ে রাখেন। তাঁদের মধ্যে প্রাপ্তবয়স্ক ৫ পুরুষ ও ৫ নারী এবং ১১ জন অপ্রাপ্তবয়স্ক ও শিশু।</p></div></div></div></body></html>"
        },
        {
            "title": "দিনাজপুরে বাড়িতে ডেকে নিয়ে শিশুকে ধর্ষণের চেষ্টা, যুবক আটক | প্রথম আলো",
            "time": "2025-07-25T05:21:42",
            "imgUrl": "https://media.prothomalo.com/prothomalo-bangla%2F2025-03-13%2Fzlogh3xr%2FRape-%E0%A6%A7%E0%A6%B0%E0%A7%8D%E0%A6%B7%E0%A6%A3-3.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দিনাজপুরের বিরামপুরে ছয় বছরের একটি শিশুকে বাড়িতে ডেকে নিয়ে ধর্ষণচেষ্টার অভিযোগে সাইফুল ইসলাম (৩৫) নামের এক যুবককে আটক করেছে পুলিশ। গতকাল বৃহস্পতিবার রাত ১২টার দিকে উপজেলার একটি গ্রাম থেকে তাঁকে আটক করা হয়।</p><p>এ ঘটনায় ভুক্তভোগী ওই শিশুর বাবার পক্ষ থেকে বিরামপুর থানায় নারী ও শিশু নির্যাতন দমন আইনে একটি মামলা প্রক্রিয়াধীন রয়েছে বলে থানা-পুলিশ সূত্রে জানা গেছে। আটক সাইফুল ইসলাম পেশায় একজন ট্রাক্টরচালক।</p></div></div></div></body></html>"
        },
        {
            "title": "প্যানক্রিয়াটাইটিস হলে কীভাবে বুঝবেন | প্রথম আলো",
            "time": "2025-07-25T05:17:51",
            "imgUrl": "https://media.prothomalo.com/prothomalo-bangla%2F2025-07-25%2Fza2f6plm%2FUntitled-5.jpg?rect=0%2C11%2C1008%2C529&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্যানক্রিয়াটাইটিসের ব্যথার কিছু সুপরিচিত উপসর্গ আছে। পেটের ওপরের দিকে বা মাঝখানে তীব্র ব্যথা হয়। ব্যথাটি পিঠের দিকে ছড়িয়ে যেতে পারে। শুয়ে থাকলে ব্যথা বেড়ে যায় আর সামনের দিকে ঝুঁকে থাকলে প্রশমিত হয়। এর সঙ্গে বমি ভাব বা প্রচণ্ড বমি হতে পারে। রোগী খুবই অসুস্থ বোধ করেন এবং ব্যথা বাড়তে থাকলে হাসপাতালে চিকিৎসা নেওয়ার প্রয়োজন হয়।</p><p>ক্রনিক প্যানক্রিয়াটাইটিসেও পেটের ওপরের অংশে ব্যথা থাকে, তবে তা অ্যাকিউটের মতো তীব্র হয় না। মাঝেমধ্যে ব্যথা হয়। তৈলাক্ত বা চর্বিযুক্ত খাবার খেলে এ ব্যথা বাড়তে পারে। পায়খানা ফ্যাকাসে, তৈলাক্ত ও গন্ধযুক্ত হতে পারে। হজমে ঘাটতি হয়, ওজন কমে যায়, নানা ধরনের পুষ্টির ঘাটতি হয়। খাওয়ার পর ব্যথা বেড়ে যাওয়া একটি গুরুত্বপূর্ণ লক্ষণ। ক্রনিক প্যানক্রিয়াটাইটিসে প্যানক্রিয়াসের ইনসুলিন নিঃসরণের ক্ষমতা কমে যায় বা নষ্ট হয়ে যায়, ফলে ডায়াবেটিস দেখা দেয়।</p></div></div></div></body></html>"
        },
        {
            "title": "মাইলস্টোনে যুদ্ধবিমান বিধ্বস্তের ঘটনায় দগ্ধ আরেক শিশুর মৃত্যু | প্রথম আলো",
            "time": "2025-07-25T05:17:50",
            "imgUrl": "https://media.prothomalo.com/prothomalo-bangla%2F2025-05-18%2Fq18biy6r%2FWhatsApp-Image-2025-05-18-at-10.13.06-PM.jpeg?rect=0%2C47%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজধানীর উত্তরার দিয়াবাড়ির মাইলস্টোন স্কুল অ্যান্ড কলেজে যুদ্ধবিমান বিধ্বস্তের ঘটনায় দগ্ধ আরেক শিশুর মৃত্যু হয়েছে।</p><p>শিশুটির নাম আইমান (১০)। আজ শুক্রবার সকাল ৯টা ৩২ মিনিটে রাজধানীর জাতীয় বার্ন ও প্লাস্টিক সার্জারি ইনস্টিটিউটে চিকিৎসাধীন অবস্থায় শিশুটি মারা যায়।</p><p>বার্ন ইনস্টিটিউটের আবাসিক সার্জন শাওন বিন রহমান জানান, শিশুটির শরীরের ৪৫ শতাংশ পুড়ে গিয়েছিল।</p></div></div></div></body></html>"
        },
        {
            "title": "কাদের মদদে পোশাক নিয়ে এমন সিদ্ধান্ত | প্রথম আলো",
            "time": "2025-07-25T05:14:40",
            "imgUrl": "https://media.prothomalo.com/prothomalo-bangla%2F2025-07-24%2Fuwtzg617%2FCapture.PNG?rect=0%2C35%2C618%2C324&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশ ব্যাংক তার নারী ও পুরুষ কর্মকর্তা-কর্মচারীরা কী পোশাক পরবেন, কী পোশাক পরবেন না, তা ঠিক করে দিয়েছে—বুধবার এ–সংক্রান্ত সংবাদ দেখে হতভম্ব হয়ে গিয়েছিলাম। আরও বেশি মতামতের ঝড় ওঠার আগেই বাংলাদেশ ব্যাংক কর্তৃপক্ষ বৃহস্পতিবার সেই সিদ্ধান্ত প্রত্যাহার করেছে। সে কারণে কর্তৃপক্ষকে সাধুবাদ জানাই। </p><p>তবে পোশাক নিয়ে অগ্রহণযোগ্য নজির স্থাপনের যে চেষ্টা করা হলো, তা মনে অনেক আশঙ্কা ও প্রশ্নের জন্ম দিয়েছে। কারা, কী উদ্দেশ্যে, কেন, কার অঙ্গুলিহেলনে এই সিদ্ধান্ত দিয়েছিলেন? বিগত সরকারের সময়ে ব্যাংকের অভ্যন্তরীণ বিশৃঙ্খলা ও অর্থ পাচারের সঙ্গে জড়িত ব্যক্তিদের শাস্তির আওতায় আনা থেকে দৃষ্টি সরিয়ে নিতে এ ধরনের সিদ্ধান্ত নেওয়া হয়েছিল কি না। কোনো অপশক্তির মদদ ছিল কি না। বাংলাদেশ ব্যাংকের গভর্নরের অজান্তে যে কেউ এ ধরনের সিদ্ধান্ত নিতে পারেন কি না। এসব প্রশ্ন থেকে যায়। যাঁরা সিদ্ধান্ত নিয়েছিলেন, তাঁদের জবাবদিহির আওতায় আনা উচিত। তাঁরা বিশেষ কোনো গোষ্ঠীর আজ্ঞাবহ কি না, দেখা দরকার।</p></div></div></div></body></html>"
        },
        {
            "title": "কাঠগড়ায় সাবেক প্রধান বিচারপতি খায়রুল হকের ৪০ মিনিট | প্রথম আলো",
            "time": "2025-07-25T05:14:24",
            "imgUrl": "https://media.prothomalo.com/prothomalo-bangla%2F2025-07-24%2Fe3uvdh3g%2FA-B-M-Khairul-Haque-03.jpeg?rect=0%2C17%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-title-info rG-CW\"><p><h1 data-title-0=\"কাঠগড়ায় সাবেক প্রধান বিচারপতি খায়রুল হকের ৪০ মিনিট\" class=\"nA4h1 \">কাঠগড়ায় সাবেক প্রধান বিচারপতি খায়রুল হকের ৪০ মিনিট</h1></p><div class=\"N8GaX\"><div class=\"XjL8O\"><div class=\"story-metadata-wrapper H6cQ5\"><p class=\"author-read-time-wrapper D-0u1\"></p><div class=\"time-social-share-wrapper _24WTx\"><p class=\"xuoYp\"><time datetime=\"2025-07-25T11:14:24+06:00\"><span>প্রকাশ: ২৫ জুলাই ২০২৫, ০৫: ১৪ </span></time></p></div></div></div></div></div></div></body></html>"
        },
        {
            "title": "চট্টগ্রামে ধীরে চলছে জুলাই গণ-অভ্যুত্থানের মামলার তদন্ত, আসামি গ্রেপ্তার ৫ শতাংশ | প্রথম আলো",
            "time": "2025-07-25T05:13:11",
            "imgUrl": "https://media.prothomalo.com/prothomalo-bangla%2F2025-07-25%2F7kduk9az%2FWhatsApp-Image-2025-07-25-at-10.48.32-AM.jpeg?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুলিশ সূত্র জানায়, চট্টগ্রামে থানায় হওয়া ৬৯টি মামলায় মোট আসামি ২১ হাজার ৯০৬ জন। এর মধ্যে নামোল্লেখ করা আসামির সংখ্যা ৭ হাজার ২২৬ এবং অজ্ঞাতপরিচয় আসামি ১৪ হাজার ৬৮০ জন। ১৫ জুলাই পর্যন্ত আসামি গ্রেপ্তার হয়েছে ১ হাজার ২০১ জন। আসামির বিপরীতে গ্রেপ্তার ৫ শতাংশ। ধরা না পড়া উল্লেখযোগ্য আসামিদের মধ্যে সাবেক পররাষ্ট্রমন্ত্রী হাছান মাহমুদ, সাবেক শিক্ষামন্ত্রী মহিবুল হাসান চৌধুরী, চট্টগ্রামের সাবেক সিটি মেয়র আ জ ম নাছির উদ্দীন ও রেজাউল করিম, কেন্দ্রীয় যুবলীগ নেতা হেলাল আকবর চৌধুরী, নগর ছাত্রলীগের সাবেক সাধারণ সম্পাদক নুরুল আজিম, সাবেক কাউন্সিলর নুর মোস্তফা, শৈবাল দাশ রয়েছেন। থানায় হওয়া ৬৯টি মামলার মধ্যে ১৫টিই হত্যা-মামলা। তদন্ত শেষ হওয়া একমাত্র মামলাটিও হত্যার অভিযোগ করা।</p><p>বৈষম্যবিরোধী ছাত্র আন্দোলনের সাবেক কেন্দ্রীয় সমন্বয়ক ও জাতীয় নাগরিক পার্টির (উত্তরাঞ্চল) কেন্দ্রীয় সংগঠক রাসেল আহমেদ প্রথম আলোকে বলেন, ‘এক বছর হলেও মূল আসামিদের বেশির ভাগ গ্রেপ্তার না হওয়া দুঃখজনক। আসামিরা সামাজিক যোগাযোগমাধ্যমে নিয়মিত পোস্ট করলেও পুলিশ তাদের খুঁজে পায় না। আমাদের রক্ত যাদের হাতে, আমরা তাদের বিচার চাই। তবে নির্দোষ মানুষ যেন হয়রানির শিকার না হন, সেটিও আমাদের চাওয়া।’</p></div></div></div></body></html>"
        },
        {
            "title": "‘বাবা নেই, এখন তাসনিমও নেই’, মাইলস্টোনের নিহত শিশুটির জন্য গ্রামের মানুষের আহাজারি | প্রথম আলো",
            "time": "2025-07-25T05:12:22",
            "imgUrl": "https://media.prothomalo.com/prothomalo-bangla%2F2025-07-25%2Fdwenepjn%2Ftasnim-1.jpg?rect=0%2C0%2C3264%2C1714&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নাতনির মৃত্যুতে শোকে পাথর হয়ে গেছেন নানা নজরুল ইসলাম। কথা বলার সময় বারবার কেঁপে উঠছিল তাঁর কণ্ঠ। তিনি বলেন, ‘আমার দুই মেয়ে ও এক ছেলে। ছেলেটি আমেরিকায় থাকে। বড় মেয়েটি তাসনিমের আম্মু, আফরোজা খাতুন। তাসনিম কয় দিন পোড়া শরীর নিয়ে মৃত্যুর সঙ্গে লড়েছে। কিন্তু শরীরের বেশির ভাগ পুড়ে যাওয়ায় বাঁচতে পারেনি। আমার মেয়েটি স্বামীর মৃত্যুর শোক কাটিয়ে দুই মেয়েকে নিয়ে জীবন চালিয়ে যাচ্ছিল। এখন আরেক শোকে স্তব্ধ হয়ে গেছে। এই শোক থেকে কীভাবে উঠবে?’</p><p>আজ সকাল সাড়ে আটটার দিকে জানাজা শেষে জয়পুর গ্রামের কবরস্থানে তাসনিমকে দাফন করা হয়। জানাজায় উপস্থিত ছিলেন অতিরিক্ত জেলা প্রশাসক তরিকুল ইসলাম। তিনি বলেন, মাইলস্টোন স্কুল অ্যান্ড কলেজে যুদ্ধবিমান বিধ্বস্তের ঘটনায় নিহত ব্যক্তিদের জন্য শুধু দেশে নয়, সারা বিশ্বে শোক পালন করা হচ্ছে। দেশের মানুষও শোকে স্তব্ধ।</p></div></div></div></body></html>"
        }
    ]
}