{
    "source": "প্রথম আলো",
    "articles": [
        {
            "title": "১৩০০ টাকা নিয়ে অচেনা চট্টগ্রাম শহরে পা রেখেছিলাম | প্রথম আলো",
            "time": "2025-12-07T06:24:04",
            "imgUrl": "https://media.prothomalo.com/prothomalo-bangla%2F2025-12-07%2Fudopfxzv%2FRadha-Moni-Das-5.JPG?rect=0%2C0%2C2000%2C1050&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>করোনার সময় বাবার ছোট্ট জুতার দোকানটাও যখন ছেড়ে দিতে হলো, তখন ঋণ, কিস্তি আর ধারকর্জের ফাঁদে পড়ে গেলাম আমরা। বগুড়ার গাবতলী সরকারি কলেজে ভর্তি হলাম। রোজ দেখতাম, কিস্তির টাকা নিতে বাড়িতে লোক আসত। শেষমেশ জমিজমাও গেল ঋণ শোধ করতে করতে।</p><p>বাবার বয়স হয়েছে। সংসারের দায়িত্ব কাঁধে তুলে নিল দাদা। সিএনজি চালানো শুরু করল। নানা খরচ মিটিয়ে দাদার হাতে আর কিছুই থাকত না। প্রতিবেশীরা বলত, ‘বোনকে বিয়ে দিচ্ছ না কেন?’ কিন্তু দাদা সব সময় আমাকে সমর্থন দিয়ে গেছে, তাই আমার পড়ালেখা বন্ধ হয়নি। একসময় দাদা ঠিক করল, বিদেশ যাবে। সিএনজি বিক্রি করে, ধারকর্জ করে টাকার জোগাড় হলো, কিন্তু সেই টাকা নিয়ে লাপাত্তা হয়ে গেল দালাল।</p></div></div></div></body></html>"
        },
        {
            "title": "পরিবারের কঠিন শর্ত! অক্ষয়-শিল্পার তুমুল প্রেম ভেঙে যায় | প্রথম আলো",
            "time": "2025-12-07T06:21:17",
            "imgUrl": "https://media.prothomalo.com/prothomalo-bangla%2F2025-12-05%2Fsn3ysyf4%2FMV5BNzJjOTcxZTItOTU1MC00YTY0LWIyNWYtZGY1YzI5MTJhMWViXkEyXkFqcGc.V1.jpg?rect=0%2C0%2C1500%2C788&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সঞ্চালক তখন আরও জিজ্ঞাসা করেন, অক্ষয় কুমারের ক্যারিয়ার তখন খুব একটা ভালো যাচ্ছিল না। এটাই কি তাঁদের আপত্তির কারণ ছিল? সুনীল বলেন, ‘অক্ষয় কুমারের ক্যারিয়ার তখন ভালো ছিল। তখন “জানোয়ার” সিনেমা মুক্তি পায়। আবার “ধাড়কান”, “হেরা ফেরি”-এর শুটিং পুনরায় শুরু হয়। তাই তাঁর ক্যারিয়ার নিয়ে সে সময় কোনো চিন্তা ছিল না। আমি ব্যক্তিগতভাবে মনে করি, শিল্পার মা-বাবার সিদ্ধান্ত ভুল ছিল, তবে এটা বলাই ভালো যে তাঁদের দুজনের ভাগ্য একসঙ্গে হওয়ার কথা লেখা ছিল না। আসুন, আমরা এটাকে এভাবেই দেখি।’<br>তাঁদের বিচ্ছেদের সময়ের কথা বলতে গিয়ে সুনীল বলেন, ‘এক রিশতা’ সিনেমার শুটিং শুরু হওয়ার পরই তাঁদের বিচ্ছেদ হয়।</p></div></div></div></body></html>"
        },
        {
            "title": "একটা গোষ্ঠী ধর্মের নামে বিভাজনের পথ সৃষ্টি করতে চায়: মির্জা ফখরুল | প্রথম আলো",
            "time": "2025-12-07T06:21:15",
            "imgUrl": "https://media.prothomalo.com/prothomalo-bangla%2F2025-12-07%2Fnu46rs4w%2FFakrul.jpeg?rect=35%2C0%2C1463%2C768&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অনুষ্ঠানের উদ্বোধন করেন মির্জা ফখরুল। এ সময় তিনি ছাত্রদলের উদ্দেশে বলেন, শিক্ষাপ্রতিষ্ঠানগুলোতে কমিটি, পদচারণা বা কাজ বাড়াতে হবে। শিক্ষাপ্রতিষ্ঠানগুলোতে ছাত্রদলের যথেষ্ট অভাব পরিলক্ষিত হচ্ছে। যে কারণে বিশ্ববিদ্যালয় ছাত্র সংসদ নির্বাচনগুলোতে ছাত্রদল ভালো করতে পারেনি।</p><p>বাংলাদেশ একটি যুগসন্ধিক্ষণ বা পরিবর্তনের দিকে যাচ্ছে বলে মন্তব্য করেন মির্জা ফখরুল। তিনি বলেন, আজ বিএনপির বিরুদ্ধে বিভিন্ন অপপ্রচার চলছে। সবচেয়ে বড় যে অপপ্রচার চলছে, তার বিরুদ্ধে কাজ করতে হবে।</p><p>সাইবার যুদ্ধে বিএনপি ও এর সহযোগী সংগঠনগুলোকে বিজয়ী হতে হবে বলে মন্তব্য করেন মির্জা ফখরুল। তিনি বলেন, সাইবার যুদ্ধে যোদ্ধা হতে না পারলে পরাজিত হতে হবে। তরুণ প্রজন্মকে এটি ভেবে দেখতে হবে।</p></div></div></div></body></html>"
        },
        {
            "title": "শুটিংয়ের সময় সাংবাদিকের মুখে পড়ল গাঙচিল | প্রথম আলো",
            "time": "2025-12-07T06:13:23",
            "imgUrl": "https://media.prothomalo.com/prothomalo-bangla%2F2025-12-07%2Fj8ddirxt%2F07122025-cm-5.jpg?rect=0%2C93%2C595%2C312&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>টাইসন নিজেই সামাজিক যোগাযোগমাধ্যম ইনস্টাগ্রামে ঘটনাটির একটি ভিডিও শেয়ার করেছেন। তিনি এ নিয়ে মজাও করেছেন।</p><p>টাইসন লিখেছেন, ‘আপনাদের জন্য কাজ করার চেষ্টা করছিলাম মাত্র। কিন্তু প্রকৃতির চাওয়াটা ভিন্ন কিছু ছিল।’ ভিডিওর ক্যাপশনে এই সাংবাদিক লিখেছেন, ‘চাকরির প্রতি দায়বদ্ধতাটাই আসল কথা’।</p><p>ভিডিওটি শেয়ার করার পর তা মুহূর্তের মধ্যে ভাইরাল হয়ে যায়। ট্রাইসনের ভিডিওটি দেখার পর ভক্ত ও সহকর্মীরা উদ্বেগ প্রকাশ করেছেন। কেউ কেউ তাঁর পেশাদারত্বের প্রশংসা করেছেন।</p><p>ইনস্টাগ্রামে এক ব্যবহারকারী লিখেছেন ‘কী অবাক কাণ্ড! আপনি এত শান্তভাবে পরিস্থিতি সামলালেন কী করে, আমি হলে তো চিৎকার করতাম। বারবার দেখেছি। আশা করি আপনি ভালো আছেন, কুইন।’</p></div></div></div></body></html>"
        },
        {
            "title": "গুমের মামলায় তিন সেনা কর্মকর্তাকে ট্রাইব্যুনালে আনা হয়েছে, নিরাপত্তা জোরদার | প্রথম আলো",
            "time": "2025-12-07T06:13:10",
            "imgUrl": "https://media.prothomalo.com/prothomalo-bangla%2F2025-12-07%2Fezk01als%2FTribunal-1.jpeg?rect=0%2C61%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গুমের ঘটনায় করা মানবতাবিরোধী অপরাধের একটি মামলায় তিন সেনা কর্মকর্তাকে আন্তর্জাতিক অপরাধ ট্রাইব্যুনালে আনা হয়েছে।</p><p>আজ রোববার সকাল ১০টার দিকে বাংলাদেশ জেলের সবুজ রঙের একটি এসি প্রিজন ভ্যানে তিন সেনা কর্মকর্তাকে আনা হয়। এ কারণে ট্রাইব্যুনাল এলাকায় নিরাপত্তা জোরদার করা হয়েছে।</p><p>ট্রাইব্যুনালে আনা তিন সেনা কর্মকর্তা হলেন প্রতিরক্ষা গোয়েন্দা মহাপরিদপ্তরের (ডিজিএফআই) সাবেক তিনজন পরিচালক মেজর জেনারেল শেখ মো. সরওয়ার হোসেন, ব্রিগেডিয়ার জেনারেল মো. মাহবুবুর রহমান সিদ্দিকী ও ব্রিগেডিয়ার জেনারেল আহমেদ তানভির মাজাহার সিদ্দিকী।</p></div></div></div></body></html>"
        },
        {
            "title": "যৌনকর্মীদের কাছে কনডম নেই, এইচআইভি সংক্রমণের ঝুঁকি | প্রথম আলো",
            "time": "2025-12-07T06:04:23",
            "imgUrl": "https://media.prothomalo.com/prothomalo%2Fimport%2Fmedia%2F2019%2F12%2F01%2F25d2eca3316313e5a745f9e3741f5998-5de35bbab87ed.jpg?rect=0%2C19%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>এইচআইভি থেকে সুরক্ষায় কমছে সহায়তা</strong></p><p>জাতীয় পর্যায়ের তথ্য অনুযায়ী, বাংলাদেশ সামগ্রিকভাবে এখনো নিম্ন বিস্তৃতির দেশ হলেও গত কয়েক বছরে নতুন সংক্রমণ বাড়ছে। ঝুঁকিপূর্ণ জনগোষ্ঠী—যার একটি  অংশ যৌনকর্মী ও তাঁদের খদ্দের—তাঁদের মধ্যে সুরক্ষাহীন যৌন সম্পর্কই সংক্রমণ বৃদ্ধির সবচেয়ে বড় কারণ হিসেবে দেখছেন বিশেষজ্ঞরা। এইচআইভি বাড়লেও এ খাতে দেশে দাতাদের সহায়তা কমছে ব্যাপক হারে। এ চিত্র শুধু বাংলাদেশের না।</p><p>বিশ্ব এইডস দিবস উপলক্ষে ইউএনএইডসের ‘ওভারকামিং ডিসরাপশন: ট্রান্সফরমিং দ্য এইডস রেসপন্স’ নামের প্রতিবেদনে বলা হয়েছে, আন্তর্জাতিক স্তরে এইচআইভি খাতে সহায়তা কমে যাওয়ায় মারাত্মক প্রভাব পড়ছে। জাতীয় এইডস ব্যয় মূল্যায়ন সম্পন্ন করা আটটি দেশের (বাংলাদেশ, বেলিজ, বেনিন, কোত দিভোয়ার, মোজাম্বিক, নাইজেরিয়া, পাকিস্তান, পাপুয়া নিউগিনি) তথ্য বলছে—বিভিন্ন বেসরকারি সংগঠন এ খাতে ৯৯ শতাংশ অর্থসহায়তা পায় দাতাদের কাছে থেকে। দেশের নিজস্ব উৎস থেকে পাওয়া সহায়তা মোট ব্যয়ের শূন্য দশমিক ১ শতাংশেরও কম।</p><p>স্বাস্থ্য অধিদপ্তরের উপপরিচালক জুবাইদা নাসরিন বলেন, ‘যৌনপল্লিগুলোতে কনডম সরবরাহ কমে গেছে, তা জানি। এর মূল কারণ ইউএসএইডসহ দাতারা এ খাতে যে অর্থ দিতেন তা কমে গেছে। আমরা কিছু দাতা সংস্থার সঙ্গে কথা বলেছি এ খাতে এগিয়ে আসতে।’</p></div></div></div></body></html>"
        },
        {
            "title": "বাজবল ভুলে পুরোনো দিনের টেস্ট খেলতে বাধ্য হলো ইংল্যান্ড | প্রথম আলো",
            "time": "2025-12-07T06:04:18",
            "imgUrl": "https://media.prothomalo.com/prothomalo-bangla%2F2025-12-07%2F9vll6pot%2F669938-01-02.jpg?rect=0%2C0%2C2793%2C1466&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রথম সেশনে ইংল্যান্ড বেশ রয়েসয়ে খেললেও ম্যাচ এখনো অস্ট্রেলিয়ার হাতের মুঠোয়। সেখান থেকে ম্যাচ বের করতে হলে বড় ইনিংস খেলতে হবে স্টোকস ও জ্যাকস দুজনেরই। তারা কি সেটা পারবেন?</p><p><strong>সংক্ষিপ্ত স্কোর</strong></p><p><strong>ইংল্যান্ড:</strong> ৩৩৪ ও ৫৯ ওভারে ১৯৩/৬ (ক্রলি ৪৪, স্টোকস ৩৬*; নেসার ২/৩২, বোল্যান্ড ২/৪৭, স্টার্ক ২/৫৭)।</p><p><strong>অস্ট্রেলিয়া ১ম ইনিংস:</strong> ১১৭.৩ ওভারে ৫১১ (স্টার্ক ৭৭, ওয়েদেরাল্ড ৭২, লাবুশেন ৬৫, ক্যারি ৬৩, স্মিথ ৬১, গ্রিন ৪৫; কার্স ৪/১৫২, স্টোকস ৩/১১৩)।</p></div></div></div></body></html>"
        },
        {
            "title": "মহাসড়কে জব্দের পর ১৪ হাজার লিটার তেল আত্মসাতের অভিযোগ পুলিশের বিরুদ্ধে | প্রথম আলো",
            "time": "2025-12-07T06:00:22",
            "imgUrl": "https://media.prothomalo.com/prothomalo-bangla%2F2025-12-07%2Foaroeivw%2FChapainawabgonjDH060320251207IMG-20251207-WA0003.jpg?rect=0%2C327%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সাদিকুল ইসলামের অভিযোগ, গত ২১ নভেম্বর নারায়ণগঞ্জের রূপগঞ্জ থেকে তাঁদের নিজস্ব ট্রাকে ১৩ হাজার ৯৫০ লিটার (৭৫ ড্রাম) পাম তেল চাঁপাইনবাবগঞ্জে আনা হচ্ছিল। পথে সিরাজগঞ্জের হাটিকুমরুল এলাকায় রায়গঞ্জ থানা-পুলিশ ট্রাকসহ তেল জব্দ করে থানায় নিয়ে যায়। এ সময় ওসি মাসুদ রানার সঙ্গে যোগাযোগ করলে তিনি মালামালের প্রমাণপত্র দিতে বলেন। পরে ক্রয়কৃত মালামালের মেমোর ফটোকপি থানায় জমা দেওয়া হয়, তবে ওসি তা বিবেচনায় নেননি। পরে তিনি জানান, আদালতের মাধ্যমে ট্রাক ও তেল ফেরত নিতে হবে।</p><p>সাদিকুল ইসলাম আরও বলেন, ‘২৫ নভেম্বর সিরাজগঞ্জের আদালতে গিয়ে জানতে পারি ট্রাকটি অন্য একটি মামলায় জব্দ করা হয়েছে। তবে ট্রাকে থাকা পাম তেল কোথাও জব্দ তালিকায় নেই।’ তিনি বলেন, ২৬ নভেম্বর রায়গঞ্জ থানার ওসি মাসুদ রানা ও এসআই ফিরোজসহ সংশ্লিষ্ট ব্যক্তিদের বিরুদ্ধে তেল ও ট্রাক আত্মসাতের অভিযোগে সিরাজগঞ্জের আমলি আদালতে মামলা করা হয়েছে। ট্রাকটি যমুনা সেতুর টোল প্লাজা পার হওয়ার সিসিটিভি ফুটেজ তাঁর কাছে আছে।</p></div></div></div></body></html>"
        },
        {
            "title": "চিড়িয়াখানায় কেমন আছে ‘ডেইজি’ | প্রথম আলো",
            "time": "2025-12-07T05:48:54",
            "imgUrl": "https://media.prothomalo.com/prothomalo-bangla%2F2025-12-07%2Fw3j31ijc%2FUntitled-1.jpg?rect=0%2C34%2C416%2C218&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>চিড়িয়াখানার সার্বিক নিরাপত্তা পরিস্থিতি নিয়ে মোহাম্মাদ রফিকুল ইসলাম তালুকদার বলেন, ঘটনার পরই চিড়িয়াখানার কর্মীদের ঝুঁকি ভাতা দেওয়া, বড় কোনো দুর্ঘটনা ঘটলে তা মোকাবিলা করার জন্য র‍্যাপিড রেসপন্স এবং নিরাপত্তার বিষয়ে কর্মীদের প্রশিক্ষণ দেওয়ার বিষয়গুলো আলোচনায় এসেছে।</p><p>জনবল সমস্যার কথা উল্লেখ করে পরিচালক বলেন, চিড়িয়াখানার মূল পদ আছে ২৩৭টি, এর মধ্যে কর্মরত আছেন মাত্র ৭৭ জন। অর্থাৎ ১৬০টি পদ শূন্য।</p><p>মাস্টারপ্ল্যান অনুযায়ী চিড়িয়াখানার আধুনিকায়নে ১০৯ কোটি টাকা ব্যয়ে বাংলাদেশ জাতীয় চিড়িয়াখানা ও রংপুর চিড়িয়াখানার আধুনিকায়ন (প্রথম পর্যায়) শিরোনামের একটি প্রকল্প প্রস্তাব পরিকল্পনা কমিশনের পাঠানো হয়েছে বলে জানালেন চিড়িয়াখানার পরিচালক।</p></div></div></div></body></html>"
        },
        {
            "title": "রংপুরে নিজ বাড়ি থেকে মুক্তিযোদ্ধা ও তাঁর স্ত্রীর রক্তাক্ত মরদেহ উদ্ধার | প্রথম আলো",
            "time": "2025-12-07T05:47:38",
            "imgUrl": "https://media.prothomalo.com/prothomalo-bangla%2F2025-12-07%2Fm8bmjlt4%2FRangpurDH057620251207IMG20251207102347.jpg?rect=0%2C263%2C4080%2C2142&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাড়ির তত্ত্বাবধায়ক দীপক চন্দ্র রায় বলেন, তাঁর পরিবার ৪০ থেকে ৫০ বছর ধরে যোগেশ চন্দ্র রায়ের বাড়ির দেখভাল করেন। প্রতিদিনের মতো আজ সকালেও তিনি সেখানে কাজ করতে যান। সকাল ৭টা পর্যন্ত ঘর থেকে কেউ বের না হওয়ায় সন্দেহ হয় তাঁর। ডাকাডাকি করেও কোনো শব্দ না পেয়ে আশপাশের লোকজনকে ডাকেন। এরপর মই বেয়ে ভেতরে ঢুকে দেখেন ঘরে কেউ নেই। পরে ডাইনিংরুমের দরজা খুলে যোগেশ চন্দ্র রায়ের ও রান্নাঘরে তাঁর স্ত্রীর লাশ দেখতে পান।</p><p>স্থানীয় বাসিন্দা ও জনপ্রতিনিধিদের ভাষ্য, নিহত যোগেশ চন্দ্র রায় পেশায় শিক্ষক ছিলেন। তিনি ২০১৭ সালে সরকারি প্রাথমিক বিদ্যালয়ের প্রধান শিক্ষক পদ থেকে অবসর নেন। তাঁর দুই ছেলে—বড় ছেলে শোভেন চন্দ্র রায় থাকেন জয়পুরহাটে, আর ছোট ছেলে রাজেশ খান্না চন্দ্র রায় ঢাকায় পুলিশে চাকরি করেন। গ্রামের বাড়িতে স্বামী-স্ত্রী দুজনই থাকতেন।</p></div></div></div></body></html>"
        },
        {
            "title": "ভাঙ্গায় গাড়িচাপায় দুই ভাইসহ মোটরসাইকেলের তিন আরোহী নিহত | প্রথম আলো",
            "time": "2025-12-07T05:45:57",
            "imgUrl": "https://media.prothomalo.com/prothomalo-bangla%2F2025-12-07%2F0q6z9fuz%2FChatGPT-Image-Dec-7-2025-115516-AM.png?rect=0%2C0%2C1536%2C806&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুলিশ জানায়, মোটরসাইকেলটি মাধবপুর সেতুর কাছে আসার পর একটি অজ্ঞাত গাড়ি মোটরসাইকেলটিকে চাপা দেয়। এতে ঘটনাস্থলেই তিনজন নিহত হন।</p><p>ঘটনার সত্যতা নিশ্চিত করে ভাঙ্গা হাইওয়ে পুলিশের ভারপ্রাপ্ত কর্মকর্তা (ওসি) মো. হেলালউদ্দিন বলেন, জাতীয় জরুরি সেবা নম্বর ৯৯৯–এর মাধ্যমে খবর পেয়ে ঘটনাস্থলে যান তিনি। সেখানে ওই তিন তরুণকে মৃত অবস্থায় রাস্তার ওপর পড়ে থাকতে দেখেন। তিনি বলেন, নিহত ব্যক্তিদের পরিবারের সদস্যদের খবর দেওয়া হয়েছে। মরদেহ বর্তমানে ভাঙ্গা উপজেলা স্বাস্থ্য কমপ্লেক্সে আছে। এ ব্যাপারে আইনগত ব্যবস্থা নেওয়া হচ্ছে। অজ্ঞাত গাড়িটি শনাক্তের চেষ্টা চলছে।</p></div></div></div></body></html>"
        },
        {
            "title": "‘প্রতিদিন মনে হয়, আজ বুঝি ম্যাডামকে নিয়ে ভালো খবর পাব’ | প্রথম আলো",
            "time": "2025-12-07T05:37:21",
            "imgUrl": "https://media.prothomalo.com/prothomalo-bangla%2F2025-12-07%2Fz6qnjcim%2FAver.jpeg?rect=0%2C274%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যাঁরা এখানে আসছেন, তাঁরা বলছেন, তাঁদের প্রত্যাশা একটাই—খালেদা জিয়া যেন দ্রুত সুস্থ হয়ে ওঠেন।</p><p>বিএনপির আরেক সমর্থক আনোয়ার হোসেন। তিনি এসেছেন নেত্রকোনা থেকে। আনোয়ার হোসেন বলেন, দুই দিন ধরে তিনি ঢাকায় আছেন। তিনি মূলত খালেদা জিয়ার খোঁজ নিতেই এসেছেন। তিনি জানেন, খালেদা জিয়াকে দেখার সুযোগ হবে না। তারপরও এসেছেন মনের টানে।</p><p>সকাল ৯টা থেকে এভারকেয়ার হাসপাতালের সামনে অবস্থান করে দেখা যায়, ধীরে ধীরে নেতা-কর্মী-সমর্থকেরা এখানে জড়ো হচ্ছেন। তাঁরা পরস্পরের সঙ্গে কথা বলছেন। খালেদা জিয়ার বর্তমান শারীরিক অবস্থা বোঝার চেষ্টা করেছেন।</p><p>গত ২৩ নভেম্বর রাতে শ্বাসকষ্ট দেখা দিলে খালেদা জিয়াকে এভারকেয়ার হাসপাতালে নেওয়া হয়। অধ্যাপক শাহাবুদ্দিন তালুকদারের নেতৃত্বে দেশি-বিদেশি বিশেষজ্ঞদের সমন্বয়ে গঠিত মেডিকেল বোর্ডের অধীনে খালেদা জিয়ার চিকিৎসা কার্যক্রম চলছে।</p></div></div></div></body></html>"
        },
        {
            "title": "ক্ষমতা না টাকা বানানোর জাদুর কাঠি? | প্রথম আলো",
            "time": "2025-12-07T05:33:39",
            "imgUrl": "https://media.prothomalo.com/prothomalo-bangla%2F2025-12-07%2Fkx32j12y%2FMasuk-Helal-Art06122025.jpg?rect=0%2C100%2C1800%2C945&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div><p>অন্যদিকে ২০০৮ সালের নির্বাচনে পরাজিত তিন প্রধান প্রার্থীর মধ্যে দুজন এবং তাঁদের ওপর নির্ভরশীলদের আয় বেড়েছে এবং একজনের কমেছে। বরিশালের আহসান হাবীব কামালের আয় বেড়েছে ২০০৮ সালের ৭,০৮,০০০ টাকা থেকে ২০১৩ সালে ৯,৩০,০০০ টাকা বা ৩১ শতাংশ। খুলনায় মো. মনিরুজ্জামানের আয় কমেছে ৮,৩৬,০০০ টাকা থেকে ২,০০,০০০ টাকা বা ৭৬ শতাংশ। রাজশাহীর মোসাদ্দেক হোসেনের আয় বেড়েছে ১,৬৮,০০০ টাকা থেকে ১,৯২,০০০ টাকা বা ১৪ শতাংশ। এই তিন মেয়র প্রার্থীর পাঁচ বছরে আয় কমেছে ২৩ শতাংশ। অর্থাৎ নির্বাচনে জয়-পরাজয়ের সঙ্গে আয় বৃদ্ধির একটি যোগসূত্র রয়েছে।</p><p>২০০৮ সালের নির্বাচিত মেয়র ও পরাজিত মেয়র পদপ্রার্থীদের সম্পদের দিকে তাকালেও একই প্রবণতা দেখা যায়। বরিশালের মেয়র শওকত হোসেন হিরণ ও তাঁর ওপর নির্ভরশীলদের স্থাবর-অস্থাবর সম্পদ পাঁচ বছরে বেড়েছে ২০,৮৫,৩২৬ টাকা থেকে ১০,৯৪,৩৯,১৫০ টাকা বা ৫,১৪৮ শতাংশ। খুলনার তালুকদার আবদুল খালেকের বেড়েছে ১,৮৫,৯৭,৫৫০ টাকা থেকে ১০,০৮,৪১,২৯২ টাকা বা ৪৪২ শতাংশ। রাজশাহীর খায়রুজ্জামান লিটনের বেড়েছে ৯৬,৭৫,০০০ টাকা থেকে ১,৯৪,৪৭,১৯৮ টাকা বা ১৩৩ শতাংশ। সিলেটের কামরানের বেড়েছে ২,১৪,৭৮,২৯০ টাকা থেকে ৫,০০,৬২,৬২৪ টাকা বা ১৩৩ শতাংশ। চারজন বিদায়ী মেয়র ও তাঁদের নির্ভরশীলদের মোট সম্পদ বেড়েছে ১,২৯,৫৯,০৪১ টাকা থেকে ৬,৯৯,৪৭,৫৬৬ টাকা বা ৪৪০ শতাংশ। উল্লেখ্য, চারজন বিদায়ী মেয়রের দায়দেনা ছিল কম, তাই তাঁদের নিট সম্পদ বৃদ্ধির পরিমাণও ছিল বেশি।</p></div></div></body></html>"
        },
        {
            "title": "ইমরান খানকে ‘জাতীয় নিরাপত্তা হুমকি’ বলা হাস্যকর: পিটিআই | প্রথম আলো",
            "time": "2025-12-07T05:29:37",
            "imgUrl": "https://media.prothomalo.com/prothomalo-bangla%2F2025-12-07%2Fab4g6t3v%2FPTI-Secretary-General-Salman-Akram-Raja.webp?rect=0%2C0%2C700%2C368&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পিটিআই সাধারণ সম্পাদক আরও বলেন, ‘আল্লাহর ওয়াস্তে এটা করবেন না। আপনারা ইমরান খানকে রাজনীতি থেকে সরাতে পারবেন না। আল্লাহ মাফ করুন, যদি পারেনও, দেশের স্বার্থকে এক রাখাটা কঠিন হয়ে যাবে। যদি আপনারা খাইবার পাখতুনখাওয়ায় আক্রমণ করে সেখানকার নির্বাচিত সরকারকে হটিয়ে একটি অনির্বাচিত ব্যবস্থা বসান, পরবর্তী পরিস্থিতির দায় আপনাদেরই নিতে হবে।’</p><p>আইএসপিআর মহাপরিচালকের সংবাদ সম্মেলনকে ‘দুর্ভাগ্যজনক’ আখ্যা দিয়ে রাজা বলেন, তাঁর দল পিটিআই প্রতিষ্ঠাতার বিরুদ্ধে আনা এসব অভিযোগের জবাব দেবে না। তিনি বলেন, ‘আজ আমাদের বলা হচ্ছে, দেশের সবচেয়ে জনপ্রিয় নেতা জাতীয় নিরাপত্তার জন্য হুমকি। এটা হাস্যকর। তবে এ ধরনের কথা প্রথমবার বলা হচ্ছে না।’</p><p>সংবাদ সম্মেলনে পিটিআই সাধারণ সম্পাদক রাজা আরেক সাবেক প্রধানমন্ত্রী প্রয়াত বেনজির ভুট্টোর প্রসঙ্গ টানেন।</p></div></div></div></body></html>"
        },
        {
            "title": "আইএল টি-টোয়েন্টিতে অভিষেকেই মোস্তাফিজ-জাদু | প্রথম আলো",
            "time": "2025-12-07T05:27:46",
            "imgUrl": "https://media.prothomalo.com/prothomalo-bangla%2F2025-12-07%2Fi9b9eru7%2F590983983180134524138036326964756058544070092n.jpg?rect=0%2C194%2C1206%2C633&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>১২তম ওভারে এসে মোস্তাফিজ আবারও ঝলক দেখান। মাত্র দুই রান দিয়ে তুলে নেন ফিফটি করা পাতুম নিশাঙ্কার উইকেট। এরপর ১৬তম ওভারে দেন মাত্র ৩ রান। প্রথম দুই ওভারে ২১ রান দেওয়া এই বাঁহাতি পেসার শেষ দুই ওভারে দিয়েছেন মাত্র ৫ রান।</p><p>মোস্তাফিজের স্পেল শেষ হওয়ার সময় গালফের দরকার ছিল ২৪ বলে ২৯ রান। সেই সমীকরণ তারা সহজেই মেলাতে পেরেছে। নিশাঙ্কা খেলেছেন ৩১ বলে ৬৭ রানের ঝোড়ো ইনিংস, হয়েছেন ম্যাচসেরা।</p><p>এবারের আসরে প্রথম দুই ম্যাচেই হেরেছে দুবাই ক্যাপিটালস। আর গালফ জায়ান্টস দুটিই জিতে পয়েন্ট তালিকার শীর্ষে।</p></div></div></div></body></html>"
        },
        {
            "title": "সড়ক দুর্ঘটনায় হাটহাজারী উপজেলা স্বেচ্ছাসেবক দলের সভাপতি নিহত | প্রথম আলো",
            "time": "2025-12-07T05:25:33",
            "imgUrl": "https://media.prothomalo.com/prothomalo-bangla%2F2025-12-07%2F7r9f2i87%2F4d3acd74-b680-4cdd-80aa-a2aeedbf2c92.jfif?rect=0%2C58%2C472%2C248&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুলিশ ও স্থানীয় সূত্র জানায়, নিহত এমরান চৌধুরী উপজেলা সদর থেকে দলীয় সভা শেষ করে গতকাল রাত দেড়টার দিকে বাড়িতে যাচ্ছিলেন। এ সময় চারিয়া বাজারে পেছন থেকে একটি চান্দের গাড়ি তাঁর মোটরসাইকেলকে চাপা দেয়। স্থানীয় লোকজন তাঁকে উদ্ধার করে নগরের একটি বেসরকারি হাসপাতালে নিয়ে যান। চিকিৎসক তাঁকে মৃত ঘোষণা করেন।</p><p>ফটিকছড়ির নাজিরহাট হাইওয়ে থানার উপপরিদর্শক (এসআই) শাহেদুল ইসলাম প্রথম আলোকে বলেন, প্রাথমিক সুরতহাল শেষে লাশ পরিবারের কাছে হস্তান্তর করা হয়েছে। পরিবারের অনুরোধে ময়নাতদন্ত ছাড়াই দাফনের অনুমতি দেওয়া হয়েছে। চান্দের গাড়িটি জব্দ করা হয়েছে। তবে চালক এখনো পলাতক।</p></div></div></div></body></html>"
        },
        {
            "title": "সৌদি আরবে প্রবাসীর মৃত্যু: ‘তিন ছেলে এখনো জানে না বাবা নেই’ | প্রথম আলো",
            "time": "2025-12-07T05:22:08",
            "imgUrl": "https://media.prothomalo.com/prothomalo-bangla%2F2025-12-07%2F4ub4g97a%2Fe26efd12-5e18-4acd-b372-46271b25a608.jfif?rect=0%2C380%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>‘ছেলের লাশটা একবার দেখতে চাই’</strong></p><p>আধা পাকা ঘরের বারান্দায় বসে কাগজপত্র ঘাঁটছিলেন নুরুল আলমের বাবা সালে আহমদ (৬৮)। পরিবারের সদস্যদের ভাষ্য, আদরের ছেলের লাশ দেশে আনার জন্য প্রয়োজনীয় কাগজপত্র দ্রুত পাঠানোর তোড়জোড় করছেন তিনি। ছেলের লাশটা যেন অন্তত একবার দেখতে পারেন—এটিই তাঁর চাওয়া। আত্মীয়স্বজনও বাড়িতে ভিড় করছেন লাশ কবে ফিরছে, এ তথ্য জানতে। তবে ঠিক কবে লাশ দেশে আসবে, তা এখনো সবার অজানা।</p><p>কান্নাজড়িত কণ্ঠে সালে আহমদ প্রথম আলোকে বলেন, ‘পরিবারের সবার কথা চিন্তা করে আমার ছেলেটা নিজের জন্য কিছুই করতে পারেনি। পাশের জমিটা কিনেছিল, সেখানে একটা সুন্দর ঘর করার ইচ্ছা ছিল। তিনটা ছোট ছেলে আছে, স্ত্রীও সাত মাসের অন্তঃসত্ত্বা। রমজানে দেশে এসে অনাগত সন্তানটাকে দেখবে বলেছিল। এইবার যাওয়ার সময় আমাকেও ওমরাহ করতে নিয়ে যাবে বলেছিল। তার অবুঝ বাচ্চাগুলোর ভবিষ্যৎ চিন্তা করে মনটা ছটফট করছে।’</p></div></div></div></body></html>"
        }
    ]
}