{
    "source": "প্রথম আলো",
    "articles": [
        {
            "title": "বাবার কবর জিয়ারত ও স্মৃতিসৌধে শ্রদ্ধা জানাবেন তারেক রহমান, মসজিদে হবে দোয়া | প্রথম আলো",
            "time": "2025-12-26T03:14:52",
            "imgUrl": "https://media.prothomalo.com/prothomalo-bangla%2F2025-12-25%2Fyfnumxoi%2F1.jpeg?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঢাকাসহ সারা দেশে বিএনপি এবং এর অঙ্গ ও সহযোগী সংগঠনের সব পর্যায়ের নেতা-কর্মী ও সাধারণ জনগণকে এই দোয়ায় অংশ নিতে অনুরোধ জানিয়েছে বিএনপি।</p><p>তারেক রহমান বাংলাদেশ বিমানের বিজি-২০২ ফ্লাইটে দেশে ফেরেন। তিনি লন্ডন থেকে সিলেট হয়ে গতকাল বেলা ১১টা ৪৩ মিনিটে ঢাকায় হজরত শাহজালাল আন্তর্জাতিক বিমানবন্দরে পৌঁছান। সঙ্গে ছিলেন স্ত্রী ডা. জুবাইদা রহমান ও একমাত্র মেয়ে জাইমা রহমান।</p><p>ঢাকা বিমানবন্দর থেকে পূর্বাচলের ৩০০ ফুট যেতে যানজট না থাকলে আধা ঘণ্টার বেশি সময় লাগে না। গতকাল তারেক রহমানের সেই পথে যেতে সময় লেগেছে  তিন ঘণ্টা। কারণ রাস্তার দুই ধারে নেতা-কর্মী-সমর্থকদের সারি, মানুষের ঢল। কেবল নেতা-কর্মী নন, অনেকেই এসেছেন ১৭ বছর পর দেশে ফেরা তারেক রহমানকে একপলক দেখার কৌতূহল নিয়ে, কেউবা প্রত্যাবর্তনের একটি স্মরণীয় দিনের সাক্ষী হতে। বিমানবন্দর থেকে পূর্বাচলের সংবর্ধনা মঞ্চ পর্যন্ত সাড়ে ছয় কিলোমিটার পথ যেন লোকারণ্য হয়ে ওঠে।</p></div></div></div></body></html>"
        },
        {
            "title": "৩৭ গোল হজম করা দলের ডিফেন্ডার গতিতে সবার ওপরে | প্রথম আলো",
            "time": "2025-12-26T03:00:00",
            "imgUrl": "https://media.prothomalo.com/prothomalo-bangla%2F2025-12-25%2F8megoqcc%2FJackson-Tchatchoua?rect=0%2C0%2C1441%2C757&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইংলিশ প্রিমিয়ার লিগে এমনিতেই খেলোয়াড়দের প্রচুর দৌড়াতে হয়। সে কারণে আক্রমণভাগ, উইং, ডিফেন্সিভ মিডফিল্ড কিংবা রক্ষণেও দৌড়ে গতি থাকা বিশেষ এক গুণ। আক্রমণভাগ হলে তো কথাই নেই। প্রিমিয়ার লিগের ইতিহাসে আক্রমণভাগের সেরা সব খেলোয়াড়কেই এই গুণটা ধারণ করতে হয়েছে।</p><p>রায়ান গিগস, মাইকেল ওয়েন, থিয়েরি অঁরি, ক্রিস্টিয়ানো রোনালদো থেকে কাইল ওয়াকার কিংবা গ্যারেথ বেলরা এমনই ছিলেন। তাঁদের দৌড়ে যেন আগুনের স্ফুলিঙ্গ ছড়াত! বেল এবং রোনালদোকে নিয়ে লিভারপুলের সাবেক কোচ ব্রেন্ডন রজার্স যেমন একবার বলেছিলেন, তাঁরা অলিম্পিকেও দৌড়াতে পারবেন!</p></div></div></div></body></html>"
        },
        {
            "title": "‘ধনীদের’ ফল পার্সিমন এখন সাধারণ বাজারে, কেন কমছে দাম | প্রথম আলো",
            "time": "2025-12-26T03:00:00",
            "imgUrl": "https://media.prothomalo.com/prothomalo-bangla%2F2025-12-25%2F1b867kq5%2FWhatsApp-Image-2025-12-25-at-10.09.13-PM.jpeg?rect=0%2C226%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>খুচরা বিক্রেতা আজগর ইসলাম মাসখানেক ধরে পার্সিমন বিক্রি করছেন। তিনি জানান, দাম বেশি হওয়ায় সবাই এই ফল কম কেনেন। তিনি প্রতি কেজি ৮০০ টাকায় বিক্রি করেন।</p><p>চট্টগ্রামে প্রতিদিন ঠিক কত পার্সিমন বিক্রি হয়, তার নির্দিষ্ট পরিসংখ্যান নেই। তবে চট্টগ্রাম ফল ব্যবসায়ী সমিতির সাধারণ সম্পাদক মো. তৌহিদুল আলমের হিসাবে, নগরে প্রতিদিন গড়ে প্রায় ৩ হাজার কেজি পার্সিমন বিক্রি হচ্ছে। বেশ কয়েক বছর ধরে এই ফল বাজারে আসছে। বর্তমানে ১০-১২ জন পাইকারি এবং ৫০ জনের কম খুচরা বিক্রেতা পার্সিমন বিক্রি করছেন।</p><p>ব্যবসায়ীরা জানান, পার্সিমনের মৌসুম সাধারণত অক্টোবর থেকে ডিসেম্বর পর্যন্ত। অর্থাৎ এ মাস পরে আর পার্সিমন বাজারে পাওয়া যাবে না। তাই প্রতিবছর আমদানি হয় জুলাই থেকে ডিসেম্বরের মধ্যে।</p></div></div></div></body></html>"
        },
        {
            "title": "আলোকচিত্রে গল্প (৪) | প্রথম আলো",
            "time": "2025-12-26T03:00:00",
            "imgUrl": "https://media.prothomalo.com/prothomalo-bangla%2F2025-12-26%2F9v5en68u%2Fpeace.jpg?rect=0%2C237%2C3333%2C1750&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জন লেনন ও অ্যানি লিবোভিটজের সৃজনশীল সম্পর্ক ইতিহাসে এক বিরল দৃষ্টান্ত, যেখানে একজন আলোকচিত্রীর শিল্পীসত্তার বিকাশ এবং এক সুপারস্টারের আত্মরূপান্তর নিখুঁত সমলয়ে সংঘটিত হয়েছে। এক দশকের বেশি সময় ধরে তাঁদের পথ একাধিক গুরুত্বপূর্ণ সন্ধিক্ষণে মিলিত হয়েছে। লিবোভিটজের যাত্রার শুরুটা হয়েছিল ২১ বছর বয়সী এক ছাত্রী হিসেবে, আর শেষ হয়েছিল জন লেননের জীবনের শেষ মুহূর্তগুলোর প্রধান নথিকার হিসেবে।</p><p>তাঁদের এই যাত্রা কেবল কিছু ফটোশুটের সমষ্টি ছিল না; এটি ছিল এক দৃশ্যমান সংলাপ—যার মাধ্যমে রক সংগীতের রূপান্তর ধরা পড়ে। ১৯৭০ সালে অ্যানি লিবোভিটজ ছিলেন সান ফ্রান্সিসকো আর্ট ইনস্টিটিউটের ছাত্রী, যখন তিনি সদ্য প্রতিষ্ঠিত ‘রোলিং স্টোন’ ম্যাগাজিনের জন্য প্রথম একটি বড় দায়িত্ব পান। আর তা হলো জন লেননের ছবি তোলার সুযোগ। তখন বিটলস ব্যান্ড সদ্য ভেঙে গেছে। আর লেনন নিজেকে ভেঙে নতুন করে গড়ে তুলছিলেন ‘প্রাইমাল স্ক্রিম’ থেরাপির যন্ত্রণাময় প্রক্রিয়ার মধ্য দিয়ে।</p><p>লেননের আলোকচিত্র ধারণে অ্যানি লিবোভিটজ দারুণ সফল হয়েছিলেন। বিটলস-পরবর্তী সময়ের মনস্তাত্ত্বিক চাকচিক্য ও সাইকেডেলিক পালিশ ছেড়ে লিবোভিটজ লেননকে ধারণ করেছিলেন তাঁর নিউইয়র্ক অফিসে—নগ্ন বাস্তবতায়, সামান্য এলোমেলো এবং গভীরভাবে মানবিক এক সত্তা হিসেবে। ছবিগুলো প্রকাশ হয়েছিল বিখ্যাত ‘লেনন রিমেমবারস’ সাক্ষাৎকারে, যেখানে লেনন ঘোষণা করেছিলেন—‘স্বপ্ন শেষ হয়ে গেছে।’</p><p>অ্যানির ধারণ করা আলোকচিত্র সেই বক্তব্যের দৃশ্যমান প্রমাণ হাজির করতে পেরেছিল। অ্যানি এমন একজন মানুষকে দেখিয়েছিলেন, যিনি আর ‘মপ-টপ’ নন, বরং নিজের মিথের ভারে নুয়ে পড়া এক ভঙ্গুর মানবসত্তা। অ্যানির ভাষ্যমতে, ‘আমি একজন ভক্ত ছিলাম, কিন্তু একই সঙ্গে আমি একজন আলোকচিত্রীও ছিলাম। আমি শুধু একজন তারকার ছবি তুলতে চাইনি; আমি দেখতে চেয়েছিলাম—চোখের আড়ালে কী আছে।’</p></div></div></div></body></html>"
        },
        {
            "title": "দিল্লিকে দায়িত্বশীল আচরণ করতে হবে | প্রথম আলো",
            "time": "2025-12-26T03:00:00",
            "imgUrl": "https://media.prothomalo.com/prothomalo-bangla%2F2020-10%2F0ecf7067-d7c9-4778-946d-6ab4364b034e%2Feditorial_2.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গণ-অভ্যুত্থানের মধ্য দিয়ে অধ্যাপক ইউনূসের নেতৃত্বে দায়িত্ব নেওয়া অন্তর্বর্তী সরকার গত দেড় বছরে প্রতিবেশী দেশ হিসেবে ভারতের সঙ্গে সম্পর্ক স্বাভাবিক রাখার নানা উদ্যোগ নিলেও ভারতের তরফে ইতিবাচক সাড়া পাওয়া যায়নি। রাষ্ট্রীয় পর্যায় থেকে শুরু করে ভারতীয় সংবাদমাধ্যমগুলো চরম বাংলাদেশবিরোধী প্রচারণা শুরু করে। বাণিজ্যিক ক্ষেত্রে অনেক নেতিবাচক পদক্ষেপ যেমন ভারত নিয়েছে, তেমনি স্বাভাবিক ভিসা প্রক্রিয়া সংকুচিত করেছে।</p><p>সবচেয়ে বড় কথা, ভারতে আশ্রয় নিয়ে পদচ্যুত স্বৈরশাসক ও বর্তমানে মানবতাবিরোধী অপরাধে মৃত্যুদণ্ডপ্রাপ্ত শেখ হাসিনা নানা উসকানিমূলক কথাবার্তা ও কার্যক্রম চালিয়ে গেলেও ভারত সরকার তা নিয়ন্ত্রণের চেষ্টা করেনি। এ ছাড়া আওয়ামী লীগ সরকারের নানা পর্যায়ের লোকজন ও সহস্রাধিক নেতা-কর্মী, যাঁরা ক্ষমতায় থাকার সময় হত্যা, গুম, খুন ও দুর্নীতির মতো অপকর্মে জড়িত ছিলেন, তাঁরাও ভারতে অবস্থান নিয়ে নানা উসকানিমূলক বক্তব্য দিয়ে যাচ্ছেন। বাংলাদেশের জনগণের কাছে এটা মনে হওয়ার যথেষ্ট কারণ রয়েছে যে ভারতের ভূখণ্ড বাংলাদেশবিরোধী কাজে ব্যবহৃত হচ্ছে। ভারতের কূটনৈতিক নীতিনির্ধারকেরা যে বিষয়গুলো জানেন না, এমনও নয়।</p><p>সাম্প্রতিক সময়ে আমরা দেখছি, ভারতের উগ্র হিন্দুত্ববাদী সংগঠনগুলো তাদের বাংলাদেশবিরোধী তৎপরতা জোরদার করেছে। <em>প্রথম আলো</em>র খবর জানাচ্ছে, গত মঙ্গলবার দিল্লি, কলকাতা ও মুম্বাইয়ে বাংলাদেশ মিশন অভিমুখে কয়েকটি হিন্দুত্ববাদী সংগঠন বিক্ষোভ-সমাবেশ করে। এর আগে গত সোমবার শিলিগুড়িতে বাংলাদেশের ভিসাকেন্দ্রে হামলা চালায় একদল উগ্রপন্থী। গত শনিবার রাতে দিল্লিতে সুরক্ষিত কূটনৈতিক এলাকায় ঢুকে উগ্রপন্থীরা বাংলাদেশ হাইকমিশনের নিরাপত্তাকে হুমকির মুখে ফেলে দেয়। এ ধরনের সহিংস বিক্ষোভের কারণে বাংলাদেশকে দিল্লি, আগরতলা ও মুম্বাইয়ে ভিসা বন্ধ রাখতে হয়েছে।</p></div></div></div></body></html>"
        },
        {
            "title": "নতুন প্রকল্প এনেছে প্রতিষ্ঠানগুলো | প্রথম আলো",
            "time": "2025-12-26T03:00:00",
            "imgUrl": "https://media.prothomalo.com/prothomalo-bangla%2F2025-12-25%2Ficqf0brr%2F%E0%A6%A8%E0%A6%A4%E0%A7%81%E0%A6%A8-%E0%A6%AA%E0%A7%8D%E0%A6%B0%E0%A6%95%E0%A6%B2%E0%A7%8D%E0%A6%AA-%E0%A6%8F%E0%A6%A8%E0%A7%87%E0%A6%9B%E0%A7%87-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B7%E0%A7%8D%E0%A6%A0%E0%A6%BE%E0%A6%A8%E0%A6%97%E0%A7%81%E0%A6%B2%E0%A7%8B%E2%80%94-%E0%A7%A7.jpeg?rect=0%2C113%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রিহ্যাব মেলায় ক্রিডেন্স হাউজিং বিভিন্ন প্রকল্প তুলে ধরছে। রাজধানীর ধানমন্ডি, গুলশান, বনানী, লালমাটিয়া, মোহাম্মদপুরের ইকবাল রোড, হুমায়ুন রোড ও বাবর রোড, কলাবাগান, উত্তরা, নর্থ রোড, সেন্ট্রাল রোড, শান্তিনগর, খিলগাঁও, বেইলি রোড এবং আর কে মিশন রোড—রাজধানীর এসব প্রতিষ্ঠিত আবাসিক এলাকায় প্রতিষ্ঠানটির প্রকল্প রয়েছে। ক্রিডেন্স হাউজিংয়ের ফ্ল্যাটের আয়তন ১ হাজার ৩০০ বর্গফুট থেকে ৩ হাজার ৪০০ বর্গফুট পর্যন্ত।</p><p>ক্রিডেন্স হাউজিংয়ের জ্যেষ্ঠ ব্যবস্থাপক সাখাওয়াত হোসেন সজল জানান, তাঁদের প্রতিষ্ঠানের প্রতি বর্গফুট ফ্ল্যাটের মূল্য ১২ হাজার টাকা থেকে ৩২ হাজার টাকা।</p></div></div></div></body></html>"
        },
        {
            "title": "নবায়নযোগ্য জ্বালানির হিস্যা বাড়াতেই হবে | প্রথম আলো",
            "time": "2025-12-26T02:52:10",
            "imgUrl": "https://media.prothomalo.com/prothomalo-bangla%2F2020-10%2F1029114c-37fd-4c36-a816-595983984828%2Feditorial_5.png?rect=0%2C10%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিগত সরকারের জ্বালানি খাতের ভুল নীতি ও দায়মুক্তি যে গোষ্ঠীতন্ত্রের স্বার্থ রক্ষার জন্যই চালু ছিল, সৌরবিদ্যুৎ প্রকল্প নিয়ে ট্রান্সপারেন্সি ইন্টারন্যাশনাল বাংলাদেশের (টিআইবি) গবেষণা প্রতিবেদন থেকে সেটা আরেকবার পরিষ্কার হলো। বাংলাদেশের অর্থনৈতিক অচলাবস্থা, দারিদ্র্যের ঊর্ধ্বমুখী সূচি, সামাজিক অসন্তোষের পেছনে নিশ্চিত করেই জ্বালানি খাতের অবাধ লুটপাটের বড় অবদান আছে। টিআইবির গবেষণা জানাচ্ছে, গত ১৫ বছরে ছয়টি সৌরবিদ্যুৎ প্রকল্পে প্রায় ৩ হাজার কোটি টাকা অতিরিক্ত ব্যয় হয়েছে। গড়ে প্রতি মেগাওয়াট সৌরবিদ্যুৎ উৎপাদনের জন্য যেখানে ৮ কোটি টাকা প্রয়োজন, সেখানে ৬টি প্রকল্পে গড়ে ১৩ কোটি ৮ লাখ টাকা ব্যয় দেখানো হয়েছে।</p><p>টিআইবির প্রতিবেদনে উঠে এসেছে, পিডিবির আইপিপি বিভাগের কর্মকর্তা থেকে শুরু করে স্থানীয় জনপ্রতিনিধি পর্যন্ত বিস্তৃত একটি নেটওয়ার্ক কীভাবে দুর্নীতির সঙ্গে জড়িয়ে পড়েছিল। এমনকি সরকারি জমিতে প্রকল্প বাস্তবায়িত হলেও সেখানে মেগাওয়াটপ্রতি উৎপাদন খরচ দেখানো হয়েছে ১৪ কোটি টাকা। শ্রেণি পরিবর্তন করে কৃষিজমিতে সৌরবিদ্যুৎ প্রকল্প করা হয়েছে, যোগসাজশের মাধ্যমে মৌজামূল্যও বেশি দেখানো হয়েছে। এখানে একদিকে যেমন আর্থিক দুর্নীতি হয়েছে, আবার কৃষি উৎপাদনকেও ক্ষতিগ্রস্ত করা হয়েছে। প্রতিবেশী দেশগুলোর তুলনায় চার গুণ বেশিতে চুক্তি করা হয়েছে। বিদ্যুৎ বিক্রির ক্ষেত্রেও আন্তর্জাতিক মানদণ্ড অনুসরণ করা হয়নি।</p></div></div></div></body></html>"
        },
        {
            "title": "সাংবাদিকদের জন্য সম্পূর্ণ অর্থায়নে ওয়ার্ল্ড প্রেস ইনস্টিটিউট ফেলোশিপ | প্রথম আলো",
            "time": "2025-12-26T02:47:00",
            "imgUrl": "https://media.prothomalo.com/prothomalo-bangla%2F2025-12-26%2Fsru2m336%2F15.jpeg?rect=0%2C155%2C2560%2C1344&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যুক্তরাষ্ট্রে সাংবাদিকদের জন্য একটি মর্যাদাপূর্ণ ও সম্পূর্ণ অর্থায়িত ফেলোশিপের সুযোগ দিচ্ছে ওয়ার্ল্ড প্রেস ইনস্টিটিউট (WPI)। ওয়ার্ল্ড প্রেস ইনস্টিটিউট ফেলোশিপ ২০২৬–এর জন্য <a target=\"_blank\" href=\"https://www.opportunitiescircle.com/world-press-institute-fellowship/?utm_source=larapush&amp;utm_medium=notification&amp;utm_campaign=1215\" rel=\"nofollow\">আবেদন</a> শুরু হয়েছে। বিশ্বের বিভিন্ন দেশের অভিজ্ঞ ও মেধাবী সাংবাদিকেরা এই ফেলোশিপে অংশগ্রহণের মাধ্যমে গণমাধ্যমে নেতৃত্বের দক্ষতা অর্জনের সুযোগ পাবেন।</p><p><strong>সাংবাদিকতায় নেতৃত্ব ও পেশাগত উৎকর্ষ</strong></p><p>ওয়ার্ল্ড প্রেস ইনস্টিটিউটে ফেলোশিপের মূল লক্ষ্য হলো পেশাদার সাংবাদিকদের একত্র করে নিরপেক্ষ, দায়িত্বশীল ও বিশ্বাসযোগ্য সাংবাদিকতার চর্চাকে আরও শক্তিশালী করা। ফেলোশিপ চলাকালে অংশগ্রহণকারীরা শক্তিশালী ও দুর্বল সরকারি প্রতিষ্ঠান, করপোরেট সংস্থা এবং সামাজিক প্রতিষ্ঠানের জবাবদিহিমূলক সাংবাদিকতার বাস্তব অভিজ্ঞতা অর্জন করবেন।</p><p>এ ছাড়া আধুনিক মিডিয়া ব্যবসা মডেল, গণমাধ্যমের বর্তমান চ্যালেঞ্জ, সামাজিক–রাজনৈতিক ও অর্থনৈতিক ইস্যু নিয়ে গভীর আলোচনা হবে। যুক্তরাষ্ট্রের সংস্কৃতি, ইতিহাস ও মানুষের জীবনধারা সম্পর্কে জানার পাশাপাশি আন্তর্জাতিক পর্যায়ে পেশাগত নেটওয়ার্ক গড়ে তোলার সুযোগ মিলবে।</p></div></div></div></body></html>"
        },
        {
            "title": "১৯ থেকে ২৫ ডিসেম্বর সেরা ১০ চাকরি সরকারি-বেসরকারি চাকরি | প্রথম আলো",
            "time": "2025-12-26T02:24:11",
            "imgUrl": "https://media.prothomalo.com/prothomalo-bangla%2F2025-12-25%2Ft475os0x%2Fjobs-3.jpeg?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-title-info BG103\"><p><h1 data-title-0=\"১৯ থেকে ২৫ ডিসেম্বর সেরা ১০ চাকরি সরকারি–বেসরকারি চাকরি\" class=\"IiRps \">১৯ থেকে ২৫ ডিসেম্বর সেরা ১০ চাকরি সরকারি–বেসরকারি চাকরি</h1></p></div></div></body></html>"
        },
        {
            "title": "কুকুর, বিড়াল, সাপ, ঘোড়া ও পাখির চোখে পৃথিবী কেমন | প্রথম আলো",
            "time": "2025-12-26T02:00:00",
            "imgUrl": "https://media.prothomalo.com/prothomalo-bangla%2F2025-12-18%2F9wqbxj6y%2FTHUMNAILWEB.jpg?rect=0%2C57%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-title-info rG-CW\"><p><h1 data-title-0=\"কুকুর, বিড়াল, সাপ, ঘোড়া ও পাখির চোখে পৃথিবী কেমন\" class=\"nA4h1 \">কুকুর, বিড়াল, সাপ, ঘোড়া ও পাখির চোখে পৃথিবী কেমন</h1></p><div class=\"N8GaX\"><div class=\"XjL8O\"><div class=\"story-metadata-wrapper H6cQ5\"><p class=\"author-read-time-wrapper D-0u1\"></p><div class=\"time-social-share-wrapper _24WTx\"><p class=\"xuoYp\"><time datetime=\"2025-12-26T08:00:00+06:00\"><span>প্রকাশ: ২৬ ডিসেম্বর ২০২৫, ০২: ০০ </span></time></p></div></div></div></div></div></div></body></html>"
        },
        {
            "title": "বিপিএলের সূচি: কবে, কোথায়, কখন, কার ম্যাচ | প্রথম আলো",
            "time": "2025-12-02T15:09:31",
            "imgUrl": "https://media.prothomalo.com/prothomalo-bangla%2F2025-11-06%2F94anplnf%2FBPL-Trophy-1.jpg?rect=0%2C21%2C2962%2C1555&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>১৯ জানুয়ারি হবে এলিমিনেটর, একই দিন হবে প্রথম কোয়ালিফায়ার। দ্বিতীয় কোয়ালিফায়ার ২১ জানুয়ারি আর ফাইনাল ২৩ তারিখ। এই ম্যাচগুলো সবই হবে ঢাকার শেরেবাংলা স্টেডিয়ামে। এই পর্বের ম্যাচের জন্য রিজার্ভ ডে রাখা হয়েছে।</p><p>এবারের বিপিএল অংশ নিচ্ছে ৬টি দল—ঢাকা ক্যাপিটালস, সিলেট টাইটানস, চট্টগ্রাম রয়্যালস, রংপুর রাইডার্স, রাজশাহী ওয়ারিয়র্স ও নোয়াখালী এক্সপ্রেস। </p></div></div></div></body></html>"
        },
        {
            "title": "বক্সার হয়ে ব্যর্থ, গৃহকমী হয়ে স্বস্তি পেলেন সিডনি | প্রথম আলো",
            "time": "2025-12-26T02:00:00",
            "imgUrl": "https://media.prothomalo.com/prothomalo-bangla%2F2025-12-25%2Fbth1r3dr%2F721435-01-02-1.jpg?rect=0%2C0%2C3461%2C1817&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মেটাক্রিটিকে ১০০–এর মধ্যে সিনেমাটির স্কোর ৬৭। এই ওয়েবসাইটের ৩২ সমালোচকের বেশির ভাগই ছবিটি সম্পর্কে ইতিবাচক রায় দিয়েছেন।</p><p>দ্য র‍্যাপ সিনেমাটি নিয়ে লেখেছে, ‘ছবির চমকগুলো আপনি হয়তো আগেই অনুমান করতে পারবেন তবে সব মিলিয়ে এটি উপভোগ্য এক থ্রিলার। অনেক সময়ই ছবিটি আপনার প্রত্যাশাকেও ছাড়িয়ে যাবে।’</p><p>ব্রিটিশ দৈনিক দ্য টেলিগ্রাফ লিখেছে, ‘এই সিনেমা আপনাকে নব্বই দশকের আলোচিত ইরোটিক থ্রিলারগুলোর কথা মনে করিয়ে দেবে।’<br>বিগ ফ্যাক্ট<br><br>ভ্যারাইটি ও পিপলডটকম অবলম্বনে</p></div></div></div></body></html>"
        },
        {
            "title": "টেকসই পরিকল্পিত নগরায়ণ: চ্যালেঞ্জ, সুযোগ ও আগামীর কর্মপন্থা | প্রথম আলো",
            "time": "2025-12-26T02:00:00",
            "imgUrl": "https://media.prothomalo.com/prothomalo-bangla%2F2025-12-25%2F966ir5mq%2FGrouppicture.jpg?rect=0%2C433%2C6114%2C3210&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F18c58c05-9e66-46f3-8946-4437460f8f90%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>কাজী গোলাম নাসির</strong></p><p>সাবেক প্রধান স্থপতি, স্থাপত্য বিভাগ, গৃহায়ণ ও গণপূর্ত মন্ত্রণালয়</p><p>সময়ের সঙ্গে সঙ্গে টেকসই পরিকল্পিত নগরায়ণের সংজ্ঞা ও মানদণ্ড বদলে যায়। টেকনিক্যাল দিক থেকেই বিষয়টি স্পষ্ট। ১৯৯৬ সালের বিএনবিসি অনুযায়ী যে ভবনগুলোর নকশা ও নির্মাণ করা হয়েছে, ২০২০ সালের কঠোরতর বিএনবিসির আলোকে সেগুলো আজ কতটা টেকসই—এই প্রশ্ন থেকেই যায়। অর্থাৎ টেকসইতার ব্যাপ্তিকাল ও মাত্রা বদলায়, আর সেটিই বড় চ্যালেঞ্জ।</p><p>টেকসই নগরায়ণের পথে মূল বৈরিতা আসে পরিকল্পনা ও বাস্তবায়নের ঘাটতি থেকে। কোড না মানা, নিরাপদ নির্মাণ উপকরণের অভাব, আইন অনুসরণ না করা—সবকিছুর কেন্দ্রে আছে মানুষ। যদি আমরা সত্যিই টিকতে চাই, তাহলে মানুষের নিরাপদ জীবনযাপন, কাজের সুযোগ, সুষ্ঠু বসবাস, শিক্ষা ও সাশ্রয়ী চিকিৎসা—এই সবকিছু মিলিয়ে একটি অন্তর্ভুক্তিমূলক পরিকল্পনা দরকার। আমার কাছে পরিকল্পনা মানে শুধু নকশা নয়, বরং মানুষের জন্য ভালো কিছু গড়ার চিন্তা।</p><p>চ্যালেঞ্জের কথা বলতে গেলে সুশাসনের ঘাটতিই সবচেয়ে বড় সমস্যা। ভূমিকম্প ও অগ্নিদুর্যোগ মোকাবিলা, আইন প্রয়োগ, সম্পদের সুষ্ঠু বণ্টন—সবখানেই দুর্বলতা আছে। এই দুর্বলতাই আইন অমান্যকারীদের জন্য সুযোগ তৈরি করছে। যারা নিয়ম মানে, তাদের ওপর চাপ বাড়ছে; আর যারা মানে না, তারা সুবিধা পাচ্ছে। এখানেই টেকসই নগরায়ণের বড় সংকট।</p><p>আগামীর কর্মপন্থা ঠিক করতে গেলে আমাকে প্রথমে ভাবতে হয়—মানুষ কি দেশের জন্য সম্পদ, না বোঝা? সাম্প্রতিক তথ্য বলছে, ২০৩৫ পর্যন্ত ঢাকা মহানগরী ধারণক্ষমতা প্রায় তিন কোটি, অথচ এখনই জনসংখ্যা প্রায় ৩ কোটি ৬৬ লাখ। কাগজে-কলমে মানুষ কমানোর পরিকল্পনা বাস্তবে অসম্ভব। তাই মানুষকে লায়াবিলিটি ধরে পরিকল্পনা করলে ব্যর্থতা আসবেই। মানুষ যদি সম্পদ হয়, তাহলে বর্তমান ড্যাপ নতুন করে ভাবতে হবে—পুঁথিগত নয়, বাস্তব ও মানবকেন্দ্রিক দৃষ্টিভঙ্গিতে।</p><p>টেকসই নগর গড়তে হলে নগরের ঐতিহ্য ভালোবাসতে হবে, শিশু থেকে প্রতিবন্ধী—সব মানুষের কথা ভাবতে হবে, পরিবেশ ও সবুজ নিশ্চিত করতে হবে। এখান থেকেই টেকসই পরিকল্পিত নগরায়ণের পথ তৈরি হতে পারে।</p></div></div></div></body></html>"
        },
        {
            "title": "ট্রাম্প ও পুতিন দুজনই কেন ইউরোপকে ‘ধ্বংস’ করতে চান | প্রথম আলো",
            "time": "2025-12-26T02:00:00",
            "imgUrl": "https://media.prothomalo.com/prothomalo-bangla%2F2025-12-25%2F8fyq4ooa%2FTrump-and-Putin.png?rect=0%2C29%2C465%2C244&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এই পৃথিবীতে ইউরোপ আর ‘মাগা’ মতাদর্শের পথে বাধা হয়ে দাঁড়াবে না। কিন্তু ট্রাম্প প্রশাসনের সামনে বড় চ্যালেঞ্জ হলো—এই রূপান্তর ঘটানোর মতো সক্ষমতা বা বৈশ্বিক উচ্চাকাঙ্ক্ষা তাদের নেই।</p><p>রাশিয়ার মতোই এই প্রশাসন সম্মান চায়, কিন্তু ‘স্পয়লার’ হিসেবে আচরণ করা ছাড়া তাদের হাতে তেমন কোনো ক্ষমতা নেই। তারা ইউরোপকে প্রভাবিত করতে চায়, আবার একই সঙ্গে ইউরোপের সঙ্গে সম্পৃক্ততা কমাতে চায়; ন্যাটোর নিরাপত্তা নিশ্চয়তাদাতা হিসেবে নিজেদের ভূমিকা থেকেও সরে আসতে চাইছে।</p><p>ট্রাম্পের কৌশলপত্র সেই ‘বৃহৎ সামরিক, কূটনৈতিক, গোয়েন্দা ও বৈদেশিক সহায়তা কাঠামো’কে তীব্রভাবে আক্রমণ করেছে, যেটি এত দিন যুক্তরাষ্ট্রের বৈশ্বিক উচ্চাকাঙ্ক্ষার ভিত্তি ছিল এবং সেই কাঠামোকে ফাঁপা করে দেওয়ার জন্য যা কিছু করা সম্ভব, তাই করছে। কিন্তু সেই কাঠামো ছাড়া ইউরোপকে নিজেদের আদলে পুনর্গঠন করার ক্ষমতা যুক্তরাষ্ট্রের থাকবে না।</p></div></div></div></body></html>"
        },
        {
            "title": "চার দিনের সংঘাতের পর ভারত-পাকিস্তান কি শান্ত হয়ে এল | প্রথম আলো",
            "time": "2025-12-26T02:00:00",
            "imgUrl": "https://media.prothomalo.com/prothomalo-bangla%2F2025-12-25%2Fl5u8u7cp%2FIndia-pakistan-2.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নিয়ন্ত্রণরেখার নাম শুরুতে ‘যুদ্ধবিরতি রেখা’ ছিল। ১৯৪৭ সালে ভারত–পাকিস্তানের মধ্যে প্রথম যুদ্ধের পর ১৯৪৯ সালে এটি এ নামে পরিচিত হয়। ১৯৭২ সালে সিমলা চুক্তির আওতায় এটিকে ‘নিয়ন্ত্রণরেখা’ নামে পুনঃ নামকরণ হয়।</p><p>মে মাসে ভারত–পাকিস্তান সর্বশেষ সংঘাতের পর কানাডায় বসবাসরত পাকিস্তানি লেখক আনাম জাকারিয়া বিবিসিকে বলেছিলেন, নিয়ন্ত্রণরেখায় বসবাসরত পরিবারগুলোকে সব সময় ভারত ও পাকিস্তানের খেয়ালখুশি ও দুই দেশের মধ্যকার উত্তেজনার শিকার হতে হয়।</p><p>পাকিস্তাননিয়ন্ত্রিত কাশ্মীর নিয়ে একটা বই লিখেছেন আনাম জাকারিয়া। তিনি বলেন, ‘প্রতিবার গুলি চলা শুরু হলে অনেকে বাংকারে ঢুকে পড়েন, গবাদিপশু ও জীবিকা নষ্ট হয়। ঘরবাড়ি, হাসপাতাল, স্কুল—সবই ক্ষতিগ্রস্ত হয়। তাদের দৈনন্দিন জীবনে এই নিরাপত্তাহীনতা ও অস্থিরতার গভীর ছাপ পড়ে।’</p><p>ভারত ও পাকিস্তানের নিয়ন্ত্রণরেখা কাশ্মীরের মধ্য দিয়ে চলে গেছে। দুই দেশই কাশ্মীরকে নিজেদের অংশ বলে দাবি করে। উভয়ের হাতে কাশ্মীরের কিছু কিছু অংশে নিয়ন্ত্রণ রয়েছে। কাশ্মীর ইস্যুতে ভারত ও পাকিস্তান দুবার বড় যুদ্ধে জড়িয়েছে।</p><p>আনাম জাকারিয়া বলেন, ভারত–পাকিস্তান নিয়ন্ত্রণরেখা বিশ্বের অন্যতম সামরিকীকৃত সীমান্ত। সেখানে সব সময়ই সংঘাতের আশঙ্কা থাকে। তাই সেখানে যুদ্ধবিরতি ততক্ষণই স্থায়ী হয়, যতক্ষণ পর্যন্ত না পরবর্তী উসকানি আসে।</p><p>তথ্যসূত্র: বিবিসি, রয়টার্স, আল–জাজিরা, এএফপি</p></div></div></div></body></html>"
        },
        {
            "title": "সবজির দাম কমছে, ক্রেতাদের স্বস্তি | প্রথম আলো",
            "time": "2025-12-26T02:00:00",
            "imgUrl": "https://media.prothomalo.com/prothomalo-bangla%2F2025-12-23%2Ftgowkwq2%2F539A2846.JPG?rect=0%2C408%2C5760%2C3024&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-24%2Frzuazv7u%2FGPI-7814x543-my-offer-1.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বর্তমানে বড় আকারের ফুলকপি, বাঁধাকপি ও ব্রকলির সরবরাহ বেড়েছে। প্রতি পিছ ফুলকপি ও বাঁধাকপি ২০ থেকে ৪০ টাকা এবং ব্রকলি ৫০ থেকে ৬০ টাকায় কেনা যায়। করলা, পটোল, বরবটি, চিচিঙ্গা, ধুন্দুল প্রভৃতির দাম অবশ্য চড়া। এসব সবজি ৬০ থেকে ৮০ টাকায় বিক্রি হয়।</p><p>গতকাল প্রতি কেজি ব্রয়লার মুরগি ১৮০ টাকা, সোনালি মুরগি ২৮০ থেকে ৩০০ টাকা এবং প্রতি ডজন ডিম ১২০ টাকায় বিক্রি হয়েছে। বিক্রেতারা জানিয়েছেন, দুই সপ্তাহ ধরে বিভিন্ন ধরনের মাছ, গরুর মাংস, চালসহ বেশির ভাগ মুদিপণ্যের দাম অপরিবর্তিত রয়েছে।</p><p>এদিকে সবজির দাম কমায় খুশি ক্রেতা-বিক্রেতা উভয়েই। রাজধানীর মোহাম্মদপুর কৃষি মার্কেটের সবজি বিক্রেতা আব্বাস আকন্দ জানান, শীতের সবজির দাম কম থাকায় বেচাকেনা বেশি হয়। এতে তাদের লাভও বেশি থাকে। আর আদাবর এলাকার বাসিন্দা মাহফুজুল হক প্রথম আলোকে বলেন, ‘আমাদের আয় কম। তাই সবজির দাম কমলে আমরাও একটু ভালো থাকতে পারি।’</p></div></div></div></body></html>"
        },
        {
            "title": "গর্ভাবস্থা নিয়ে এই ১০ ভুল ধারণা আপনার নেই তো | প্রথম আলো",
            "time": "2025-12-26T02:00:00",
            "imgUrl": "https://media.prothomalo.com/prothomalo-bangla%2F2025-12-25%2F3lkxlofa%2Fpexels-jonathanborba-28206889.jpg?rect=0%2C1366%2C5464%2C2869&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গর্ভাবস্থায় ভারী কাজ করা বারণ। তবে বিশেষ কোনো জটিলতা না থাকলে হালকা বা মাঝারি ব্যায়াম করতে বাধা নেই। নির্দিষ্ট কোনো জটিলতার কারণে যদি বিশ্রামে থাকার পরামর্শ দেওয়া হয়ে থাকে, তাহলে অবশ্য ভিন্ন কথা। </p><p>এ ধরনের কোনো নির্দেশনা না দেওয়া হলে কোমরের ব্যথা ও অন্যান্য জটিলতা এড়াতে শরীরচর্চা করা ভালো। কারণ, গর্ভাবস্থায় দেহের আকৃতিতে পরিবর্তন আসার ফলে কোমরের ব্যথার ঝুঁকি অনেক বেশি থাকে। তাই ব্যায়ামের অভ্যাস রাখা প্রয়োজন। ব্যায়ামে মানসিক চাপও কমে। তবে ভারী কিছু উত্তোলন বা ভারী ব্যায়াম এ সময় এড়িয়ে চলা উচিত। যোগব্যায়ামও এ সময় বেশ উপকারী। তবে এ সময় কোন ধরনের যোগব্যায়াম করা যাবে, বিশেষজ্ঞের কাছ থেকে জেনে নিন।</p></div></div></div></body></html>"
        }
    ]
}