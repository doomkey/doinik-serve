{
    "source": "প্রথম আলো",
    "articles": [
        {
            "title": "অরিজিতের সিনেমার গান থেকে অবসর, বলিউডের ‘বিষাক্ত’ পরিবেশই কি আসল কারণ | প্রথম আলো",
            "time": "2026-01-30T05:32:46",
            "imgUrl": "https://media.prothomalo.com/prothomalo-bangla%2F2021-05%2Fe5ecaa2d-06fc-427f-9463-1962b0cb8313%2F1cc0dbd0d3aaa5dbccbae71fb8010549_Arijit_Singh.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যে ইন্ডাস্ট্রিতে শিল্পীদের কাছ থেকে দীর্ঘমেয়াদি ক্যারিয়ারের বিনিময়ে অপমান সহ্য করার প্রত্যাশা করা হয়, সেই ইন্ডাস্ট্রি নেওয়ার চেয়ে দেয় অনেক কম। আজ অরিজিৎ যে জায়গায় দাঁড়িয়ে, সেখানে তিনি যেন বলছেন এক র‌্যাডিক্যাল কথা, তিনি এই ব্যবস্থাকে ঠিক করতে চান না। নেই কোনো ‘সংস্কারক’ হওয়ার আকাঙ্ক্ষা। নেই শহীদ হওয়ার বাসনা। নেই নায়কোচিত গল্প। তিনি কেবল এই চাকরিটাই প্রত্যাখ্যান করছেন। এক নির্লিপ্ত অথচ দৃঢ় বার্তা—এই ব্যবস্থার বাইরে থাকাই তাঁর জন্য ভালো।</p><p>এতে দোষই-বা কে দিতে পারে? ইন্ডাস্ট্রি মোটেই সুখকর জায়গা নয়। কী করা উচিত, তা বড় বিতর্কের বিষয়। তবে হয়তো প্রথম ধাপ হলো এটা স্বীকার করা, যখন আর কারও অনুমতির প্রয়োজন হয় না নিজের অস্তিত্বের জন্য, তখন চলে যাওয়া ঠিকই আছে। কেন একজন শিল্পী নিজের কাঠামো নিজে তৈরি করতে পারবেন না? কেন পচে যাওয়া এক ব্যবস্থাকে বারবার মেরামত করবেন, যখন নতুন কিছু গড়া যায়, আরও গণতান্ত্রিক, আরও চিন্তাশীল, আর সত্যিকার অর্থেই মৌলিক?</p><p>অরিজিৎ এখনো ঘোষণা দেননি, সামনে কী করবেন। তবে তাঁর সেটার প্রয়োজনও নেই। তাঁর ভক্তদের উদ্বিগ্ন হওয়ার কারণ নেই। তিনি সংগীত সৃষ্টি বন্ধ করছেন না। তিনি কেবল এটুকু বলছেন, নিজের সৃষ্টিকে আর অন্যের খেয়ালের ছাঁচে ঢালতে দেবেন না। তাঁর কণ্ঠ থাকবে, যত দিন তিনি চান, আর যত দিন ভক্তরা তাঁর মূল্য দেন।</p><p><sup>ইন্ডিয়া টুডে অবলম্বনে</sup></p></div></div></div></body></html>"
        },
        {
            "title": "নির্বাচন নিয়ে শব্দযুদ্ধ | প্রথম আলো",
            "time": "2026-01-30T05:14:15",
            "imgUrl": "https://media.prothomalo.com/prothomalo-bangla%2F2026-01-30%2Fr0fqo2fl%2FMotamot-2.jpg?rect=0%2C50%2C2000%2C1050&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p> ২৬ জানুয়ারি লক্ষ্মীপুরে এক সমাবেশে এনসিপির আহ্বায়ক নাহিদ ইসলাম তারেক রহমানের বক্তব্যের প্রতি ইঙ্গিত দিয়ে বলেন, ‘বলা হচ্ছে তাহাজ্জুদ নামাজের পর ভোটকেন্দ্রে উপস্থিত থাকতে। তাহাজ্জুদের পরেই তারা সিল মারার পরিকল্পনা করছে। ভোটকেন্দ্র দখলের পাঁয়তারা করছে। ঐক্যবদ্ধ বাংলাদেশের নেতা-কর্মীরা এসব ষড়যন্ত্র রুখে দেবেন।’</p><p>কারও কারও কথায় সাধারণ সৌজন্যবোধের অভাব চোখে পড়ার মতন। প্রতিপক্ষকে আঘাত করতে গিয়ে তাঁরা প্রায়ই পরিমিতিবোধ হারিয়ে ফেলছেন। ব্যবহার করছেন এমন সব শব্দ ও বাক্য, যা শালীনতার স্বাভাবিক দেয়াল অতিক্রম করে যায়। শব্দবাণে প্রতিদ্বন্দ্বীকে ঘায়েল করার জন্য এ রকম কলতলার ঝগড়া এখন কোন পর্যায়ে পৌঁছেছে, তার নমুনা দেখেছি গণমাধ্যমে প্রকাশিত এক খবরে।</p><p> ২৪ জানুয়ারি রাতে বরগুনার পাথরঘাটার কাটাখালী এলাকায় বরগুনা-২ আসনে জামায়াতে ইসলামীর প্রার্থী সুলতান আহমেদের একটি নির্বাচনী জনসভায় ডাকসুর সাবেক অবস্থান সম্পর্কে বিষোদ্‌গার করতে গিয়ে বরগুনা জেলা জামায়াতে ইসলামীর সহকারী সেক্রেটারি জেনারেল মো. শামীম আহসান এক পর্যায়ে বলেন, ‘আমরা দেখছি, ডাকসু নির্বাচনের পরে, যে ডাকসু মাদকের আড্ডা ছিল, যে ডাকসু বেশ্যাখানা ছিল, সেটা ইসলামী ছাত্রশিবির পরিবর্তন করতে সক্ষম হয়েছে। তাই এই বাংলাদেশ থেকে সকল প্রকার অন্যায়, সকল প্রকার চাঁদাবাজ, সকল প্রকার দুর্নীতি উৎখাত করতে জামায়াতে ইসলামী সক্ষম।’</p><p>আমরা জানি, ডাকসুর সাম্প্রতিক নির্বাচনে জামায়াতের অঙ্গসংগঠন ইসলামী ছাত্রশিবির জয় পেয়েছে। তাদের জয়ের পেছনে নানা কারণ আছে। কিন্তু তাই বলে এর আগের ডাকসুতে জয় পাওয়া সংগঠনগুলো সম্পর্কে এমন মন্তব্য অনাকাঙ্ক্ষিত, প্রগল্‌ভ ও রুচিহীন। অথচ জামায়াত দাবি করে, তারা আল্লাহর সন্তুষ্টির জন্য রাজনীতি করে। এ–ই তার নমুনা!</p></div></div></div></body></html>"
        },
        {
            "title": "বাসের ধাক্কায় নৌবাহিনীর সদস্য নিহত | প্রথম আলো",
            "time": "2026-01-30T05:06:29",
            "imgUrl": "https://media.prothomalo.com/prothomalo-bangla%2F2026-01-23%2Fv0i11hbq%2F%E0%A7%A7.avif?rect=0%2C37%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দুর্ঘটনার সত্যতা নিশ্চিত করেছেন পটিয়া ক্রসিং হাইওয়ে থানার ওসি হারুনুর রশিদ। তিনি বলেন, দুই নৌবাহিনীর দুই সদস্য মোটরসাইকেল নিয়ে ঘুরতে বের হয়েছিলেন। পটিয়া বাইপাসে কক্সবাজারমুখী একটি যাত্রীবাহী বাস মোটরসাইকেলটিকে পেছন থেকে ধাক্কা দেয়। এ সময় বাসের চাকায় পিষ্ট হয়ে ঘটনাস্থলে প্রাণ হারান নাজমুস সাকিব। ইকরাম হোসেনও আহত হন। তাঁকে পটিয়া উপজেলা স্বাস্থ্য কমপ্লেক্সে প্রাথমিক চিকিৎসা দেওয়া হয়েছে।</p></div></div></div></body></html>"
        },
        {
            "title": "‘১২ তারিখ নির্বাচন, কোনো প্রার্থীই আসে নাই, আমরা যেন ভিনদেশের নাগরিক’ | প্রথম আলো",
            "time": "2026-01-30T05:02:34",
            "imgUrl": "https://media.prothomalo.com/prothomalo-bangla%2F2026-01-30%2F10hu0prr%2FCtg-3.jpg?rect=0%2C0%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বারআউলিয়া বাজারের দোকানি আবুল খায়ের জানান, তাঁরও আগের ঠিকানা ছিল লক্ষ্মীপুরের রামগতি। সেখান থেকে তাঁর পরিবারের সাত সদস্য ভোটার এলাকা পরিবর্তনের মাধ্যমে উড়িরচরের ভোটার হয়েছেন। এতে ২৯ হাজার টাকা খরচ হয়েছে। তিনি বলেন, ‘ভোটার হতে গেলে মেম্বার (ইউপি সদস্য) আমাকে রোহিঙ্গা সম্বোধন করে। এটা ছিল টাকা আদায়ের কৌশল।’</p><p>চর এলাহী ৩ নম্বর ওয়ার্ডের স্থানীয় ইউপি সদস্য আবুল কাশেমের কাছে জানতে চাওয়া হলে তিনি তাঁর বিরুদ্ধে করা অভিযোগ অস্বীকার করেন। বলেন, ‘এটা আমার বিরুদ্ধে মিথ্যা প্রচারণা। আমি ভূমিহীনদের প্রায় তিন হাজার ভোট ট্রান্সফারে সাহায্য করেছি। কাউকে বাধা দিইনি, কাউকে রোহিঙ্গা বলার প্রশ্নই আসে না।’ ভোটার এলাকা পরিবর্তনে হয়রানির বিষয়ে কোম্পানীগঞ্জ উপজেলা নির্বাচন কার্যালয়ের কারও বক্তব্য পাওয়া যায়নি। কার্যালয়ে থাকা একজন ডেটা এন্ট্রি অপারেটর জানান, কর্মকর্তারা প্রশিক্ষণে রয়েছেন।</p><p>নোয়াখালী-৫ আসনে ১২ জন প্রার্থী প্রতিদ্বন্দ্বিতা করছেন। সংসদীয় আসনটির সীমানার মধ্যে পড়া সত্ত্বেও চর এলাহীর বিচ্ছিন্ন দ্বীপটিতে প্রচারণা না চালানোর কারণ জানতে চাওয়া হয় নোয়াখালী-৫ আসনের বিএনপির প্রার্থী মোহাম্মদ ফখরুল ইসলামের কাছে। তিনি প্রথম আলোকে বলেন, 'এলাকাটিতে যাতায়াত ও নিরাপত্তার ঝুঁকি বিবেচনায় রাখতে হচ্ছে আমাদের। প্রচারণার জন্য সময়ও এবার কম, তাই আমরা প্রতিটি ইউনিয়নে একবার করে যাওয়ার সময়ও পাচ্ছি না। আমাদের কর্মীদের দ্রুত সেখানে গিয়ে প্রচার-প্রচারণা চালাতে বলব।’</p></div></div></div></body></html>"
        },
        {
            "title": "মঙ্গল গ্রহে প্রবাল আকৃতির পাথরের সন্ধান | প্রথম আলো",
            "time": "2026-01-30T05:00:00",
            "imgUrl": "https://media.prothomalo.com/prothomalo-bangla%2F2026-01-29%2Fh78ysd8v%2FCoral.nasa.png?rect=0%2C27%2C1400%2C735&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পাথরটি দেখতে প্রবালের মতো হলেও বিজ্ঞানীরা স্পষ্ট জানিয়েছেন, এটি কোনো প্রাণীর জীবাশ্ম বা প্রাণের অস্তিত্বের প্রমাণ নয়। বরং এটি কোটি কোটি বছর ধরে চলা বিশেষ এক ভূতাত্ত্বিক প্রক্রিয়ার ফল। বিজ্ঞানীদের মতে, পাথরটি তৈরির পেছনে দুটি প্রধান কারণ রয়েছে। কোটি কোটি বছর আগে যখন মঙ্গলে তরল পানি ছিল, তখন সেই পানি পাথরের ফাটল দিয়ে প্রবাহিত হওয়ার সময় তাতে দ্রবীভূত খনিজ পদার্থ জমা হতো। পরবর্তী সময়ে পানি শুকিয়ে গেলে সেই খনিজগুলো শক্ত হয়ে পাথরের ফাটলে জমাট বেঁধে যায়। আবার মঙ্গল গ্রহের শক্তিশালী বাতাস কয়েক যুগ ধরে চারপাশের নরম পাথর বা বালু সরিয়ে দিয়েছে, কিন্তু শক্ত খনিজ অংশ আগের মতোই রয়ে গেছে। ফলে এক সময়ের ফাটলে থাকা খনিজগুলোই এখন ডালপালার মতো বাইরের দিকে বেরিয়ে এসে প্রবালের আকার নিয়েছে।  </p></div></div></div></body></html>"
        },
        {
            "title": "ইসলামি সভ্যতার বিকাশে পারস্য সাহিত্যের অবদান | প্রথম আলো",
            "time": "2026-01-30T05:00:00",
            "imgUrl": "https://media.prothomalo.com/prothomalo-bangla%2F2026-01-29%2F80v89odo%2Fpexels-shahram-jahansooz-180917-5977411.jpg?rect=0%2C239%2C5537%2C2907&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইবনে খালদুনের মতে, যে জাতি জ্ঞান ও সাহিত্যচর্চায় অগ্রগামী, সেই জাতিই সভ্যতার নেতৃত্ব দিতে সক্ষম। (ইবনে খালদুন, আল-মুকাদ্দিমা, ১/২৭৮)</p><p>পারস্য সাহিত্য ইসলামি সভ্যতাকে ঠিক এ বুদ্ধিবৃত্তিক গভীরতা ও ভারসাম্য প্রদান করেছে। আধুনিককালের বিখ্যাত চিন্তাবিদ আবুল হাসান আলী নাদভি বলেছেন, ইসলামি সভ্যতার সবচেয়ে বড় শক্তি ছিল বিভিন্ন জাতির অবদানকে গ্রহণ ও সমন্বয় করার ক্ষমতা এবং এ ক্ষেত্রে পারসিক জাতির ভূমিকা অত্যন্ত তাৎপর্যপূর্ণ। (আবুল হাসান আলী নাদভি, <em>মা যা খাসিরাল আলাম</em>, পৃ. ৯৭–১১০)</p><p>পারস্য সাহিত্য ইসলামি সভ্যতার একটি অপরিহার্য উপাদান। এটি ইসলামি চিন্তাধারাকে আরও গভীর, সহনশীল ও সর্বজনীন করে তুলেছে। আরব ও আজম, বিশেষ করে পারস্য জাতির সম্মিলিত প্রয়াসের মধ্য দিয়েই ইসলামি সভ্যতা তার পূর্ণতা ও পরিপক্বতা লাভ করেছে। পারস্য সাহিত্যের এ অবদানকে উপলব্ধি করা মানে ইসলামি সভ্যতার বহুমাত্রিক ও সমন্বিত চরিত্রকে সঠিকভাবে অনুধাবন করা।</p><p><em><strong>ইফতেখারুল হক হাসনাইন :</strong> আলেম ও লেখক</em></p></div></div></div></body></html>"
        },
        {
            "title": "শীতে নিস্তেজ ত্বকে ফিরিয়ে আনুন হারানো লাবণ্য | প্রথম আলো",
            "time": "2026-01-30T05:00:00",
            "imgUrl": "https://media.prothomalo.com/prothomalo-bangla%2F2026-01-29%2Fk6hapvwc%2F01.-Hero-ImageVaseline-WinterArt02.jpg?rect=0%2C0%2C4256%2C2234&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শীতকালে উজ্জ্বল ও সতেজ ত্বক পেতে হলে প্রথমেই প্রয়োজন মৃদু অথচ কার্যকর ক্লিনজিং। এমন ক্লিনজার ব্যবহার করা উচিত, যা ত্বক পরিষ্কার করার পাশাপাশি স্বাভাবিক আর্দ্রতাও বজায় রাখে। অতিরিক্ত ফেনাযুক্ত বা হার্শ ক্লিনজার ত্বককে আরও শুষ্ক করে তুলতে পারে, তাই সেগুলো এড়িয়ে চলাই ভালো। </p><p>এরপর টোনার ও হালকা সিরাম ব্যবহার করলে ত্বক আরও ভালোভাবে হাইড্রেটেড থাকে এবং পরবর্তী স্কিনকেয়ার ধাপের জন্য প্রস্তুত হয়। তবে এই পুরো রুটিনের সবচেয়ে গুরুত্বপূর্ণ ধাপ হলো সঠিক ময়েশ্চারাইজার নির্বাচন, যা দীর্ঘক্ষণ ত্বকে আর্দ্রতা ধরে রাখতে পারে এবং একই সঙ্গে উজ্জ্বলতা বাড়াতে সহায়তা করে।</p><p>ত্বকের উজ্জ্বলতা বাড়াতে এবং গভীরভাবে হাইড্রেশন নিশ্চিত করতে ‘ভ্যাসলিন গ্লুটা হায়া ডিউই রেডিয়েন্স’ হতে পারে একটি কার্যকর সমাধান। এতে থাকা গ্লুটা গ্লো টেকনোলজি ভিটামিন সির চেয়েও ১০ গুণ বেশি শক্তিশালী, যা ত্বকের নিস্তেজ ভাব কমিয়ে স্বাভাবিক উজ্জ্বলতা ফিরিয়ে আনতে সাহায্য করে। </p><p>পাশাপাশি হায়ালুরন ত্বককে গভীরভাবে হাইড্রেটেড রাখে এবং এর ১০ গুণ অ্যাকটিভ নিয়াসিনামাইড ত্বকের টোন সমান করে উজ্জ্বলতা বৃদ্ধি করে। নিয়মিত ব্যবহারে ত্বক হয়ে ওঠে ডিউই, সফট ও প্রাণবন্ত, যা সারা দিন ধরে সতেজ অনুভূতি দেয়। তবে এই লোশন শুধু শীত নয়, ত্বকের প্রয়োজনীয় পুষ্টি জোগাতে ব্যবহার করতে পারেন বছরজুড়ে।</p></div></div></div></body></html>"
        },
        {
            "title": "তবে কি ইরানকে ভয় দেখাতে মধ্যপ্রাচ্যে সামরিক উপস্থিতি বাড়িয়েছে যুক্তরাষ্ট্র | প্রথম আলো",
            "time": "2026-01-30T05:00:00",
            "imgUrl": "https://media.prothomalo.com/prothomalo-bangla%2F2026-01-29%2Futc5aphq%2Fus-naval.jpg?rect=0%2C52%2C770%2C404&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইরানের উপকূলে যুক্তরাষ্ট্র তাদের সামরিক উপস্থিতি আরও জোরদার করছে। বিশেষজ্ঞরা বলছেন, ওয়াশিংটন দেশটির ওপর হামলার পরিকল্পনা করছে, তাদের এই তৎপরতা সেটারই একটি বড় সংকেত হতে পারে। </p><p>তবে মার্কিন প্রেসিডেন্ট ডোনাল্ড ট্রাম্প গতকাল বৃহস্পতিবার বলেছেন, তিনি ইরানের বিরুদ্ধে সামরিক পদক্ষেপ এড়িয়ে যেতে চান। সম্ভাব্য একটি পারমাণবিক চুক্তি নিয়ে তেহরানের সঙ্গে আরও আলোচনা করার পরিকল্পনাও তাঁর রয়েছে।</p><p>তবে ট্রাম্পের সর্বশেষ এই ঘোষণার বেশ আগে পারমাণবিক শক্তিচালিত বিশাল বিমানবাহী রণতরি ‘ইউএসএস আব্রাহাম লিংকন’ বর্তমানে আরব সাগরে মোতায়েন করা হয়েছে। গত কয়েক দিনে যুক্তরাষ্ট্র যেসব সামরিক সরঞ্জাম ওই এলাকায় পাঠিয়েছে, এটি তার মধ্যে একটি।</p><p>তাহলে ট্রাম্পে কি ইরান সরকারকে ভয় দেখাতেই ইরান উপকূলে বড় আকারের সামরিক উপস্থিতি বাড়িয়েছেন? ট্রাম্প যা–ই করুন, সংঘাত না হলেই এই অঞ্চলের জন্য মঙ্গল। কারণ, ইসরায়েলের নির্বিচার গাজা হামলা এমনিতেই এই অঞ্চলকে অস্থিতিশীল করে রেখেছে। </p><p>যাই হোক, গত বছরের জুনে ১২ দিনব্যাপী ইরান-ইসরায়েল সংঘাতের সময়ও যুক্তরাষ্ট্র বিশ্বজুড়ে ছড়িয়ে থাকা তাদের সামরিক শক্তি এই অঞ্চলে মোতায়েন করেছিল। তখন ওয়াশিংটন তাদের মিত্র ইসরায়েলের পক্ষ নিয়ে ইরানের তিনটি পারমাণবিক কেন্দ্রে ভয়াবহ বোমা হামলা চালিয়েছিল।</p><p>এরপর গত বছরের শেষের দিকে যুক্তরাষ্ট্র ক্যারিবীয় সাগরে বিপুল পরিমাণ সামরিক সরঞ্জাম জড়ো করেছিল। এর কয়েক সপ্তাহ পরই তারা ভেনেজুয়েলার নৌযানের ওপর হামলা চালাতে থাকে। যুক্তরাষ্ট্রের দাবি ছিল, সেগুলো মাদক পাচারের কাজে ব্যবহৃত হচ্ছে। অবশ্য এর সপক্ষে কোনো প্রমাণ তারা দেয়নি।</p><p>শেষ পর্যন্ত ৩ জানুয়ারি ভেনেজুয়েলায় সামরিক অভিযান চালিয়ে রাজধানী কারাকাসের সেফ হোম থেকে প্রেসিডেন্ট নিকোলা মাদুরোকে তুলে নিউইয়র্কে নিয়ে যায়।</p></div></div></div></body></html>"
        },
        {
            "title": "চ্যাম্পিয়নস লিগের নকআউট পর্বের ড্র আজ, কোন দল কার মুখোমুখি হতে পারে | প্রথম আলো",
            "time": "2026-01-30T04:56:07",
            "imgUrl": "https://media.prothomalo.com/prothomalo-bangla%2F2026-01-27%2Fuoi8reg1%2F912766-01-02.jpg?rect=0%2C0%2C6000%2C3150&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>লিগ পর্ব শেষ। এবার চ্যাম্পিয়নস লিগের নকআউট পর্বের জন্য অপেক্ষা। ৩৬ দলের প্রথম পর্ব শেষে বাদ পড়েছে ১২ দল, টিকে আছে ২৪ দল। টিকে থাকাদের মধ্যে পয়েন্ট তালিকার শীর্ষ আট দল সরাসরি খেলবে শেষ ষোলোতে। নবম থেকে ২৪তম, এই ১৬ দল নিজেদের মধ্যে প্লে-অফ খেলবে। জয়ী আট দল উঠবে শেষ ষোলোতে। আজ সেই নকআউট প্লে-অফের ড্র। বাংলাদেশ সময় বিকেল ৫টায় অনুষ্ঠিত হবে ড্র।</p></div></div></div></body></html>"
        },
        {
            "title": "ছুটির দিনের সকালেও বায়ুদূষণে বিশ্বে দ্বিতীয় ঢাকা | প্রথম আলো",
            "time": "2026-01-30T04:54:16",
            "imgUrl": "https://media.prothomalo.com/prothomalo-bangla%2F2025-11-26%2Fooopdrvo%2FImage.jpeg?rect=0%2C91%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বায়ুদূষণ নিয়ন্ত্রণে গৎবাঁধা কিছু কথা আর লোকদেখানো উদ্যোগ ছাড়া এখন পর্যন্ত সরকারের পক্ষ থেকে কিছুই করা হয়নি বলে মত পর্যবেক্ষক-বিশেষজ্ঞদের।</p><p>তিন সপ্তাহ ধরে বায়ুদূষণে বিশ্বের শহরগুলোর মধ্যে প্রথম দিকে থাকছে ঢাকা। আজও এর ব্যতিক্রম হয়নি। আজ ছুটির দিনে সাধারণত কলকারখানা বন্ধ থাকে, যানবাহন চলে কম। তারপরও ঢাকার বায়ুদূষণ কমছে না; বরং তা দিন দিন বাড়ছে। গত ডিসেম্বর পুরোটাই, আর জানুয়ারির প্রায় প্রতিদিন বিশ্বের শীর্ষ দূষিত বায়ুর নগরীগুলোর মধ্যে থাকছে ঢাকা।</p><p>দেশের সর্বত্রই বায়ুদূষণ বাড়ছে; বরং কিছু ক্ষেত্রে আজকাল ঢাকার বাইরের অন্যান্য এলাকায় বায়ুদূষণের মাত্রা অনেক বেশি থাকছে।</p><p>বায়ুদূষণ নিয়ন্ত্রণে যেসব কার্যক্রম আছে, তা মূলত ঢাকাকেন্দ্রিক। তবে এসব কার্যক্রমের তেমন কোনো ফল নেই।</p><p>বিশেষজ্ঞরা বলছেন, বায়ুদূষণের স্থানীয় উৎসগুলো নিয়ন্ত্রণ হচ্ছে না। এসব উৎস নিয়ন্ত্রণে আদৌ সেভাবে কোনো চেষ্টা হয়নি।</p></div></div></div></body></html>"
        },
        {
            "title": "সোয়া ৪ লাখ বছর আগের অক্ষত কাঠের টুকরা | প্রথম আলো",
            "time": "2026-01-30T04:48:30",
            "imgUrl": "https://media.prothomalo.com/prothomalo-bangla%2F2026-01-29%2F88akzvbw%2F%E0%A7%AD.jpg?rect=0%2C36%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত সোমবার প্রসিডিংস অব দ্য ন্যাশনাল অ্যাকাডেমি অব সায়েন্সে এ নিয়ে একটি গবেষণা প্রতিবেদন প্রকাশ পেয়েছে।</p><p>বিজ্ঞানীরা মনে করেন, প্রাচীনকালে মানুষ পাথর, হাড় ও কাঠ দিয়ে তৈরি বিভিন্ন ধরনের যন্ত্র ও সরঞ্জাম ব্যবহার করত।</p><p>তবে প্রাচীন আমলের কাঠের তৈরি সরঞ্জাম তেমন একটা খুঁজে পাওয়া যায় না। কারণ, কাঠ দ্রুত নষ্ট হয়ে যায়। কাঠের তৈরি সরঞ্জাম শুধু বিশেষ পরিবেশে যেমন বরফে, গুহায় বা পানির নিচে সংরক্ষিত থাকতে পারে।</p><p>গ্রিসের মেগালোপোলিস বেসিনে খুঁজে পাওয়া নতুন টুকরা দুটি সম্ভবত পচন ধরার আগেই পানির তলদেশে মাটির নিচে চাপা পড়ে গিয়েছিল। এরপর সময়ের সঙ্গে একটি আর্দ্র পরিবেশে সংরক্ষিত হয়ে যায়।</p></div></div></div></body></html>"
        },
        {
            "title": "আজই ফেডপ্রধান পাওয়েলের জায়গায় নতুন নাম ঘোষণা করবেন ট্রাম্প | প্রথম আলো",
            "time": "2026-01-30T04:44:26",
            "imgUrl": "https://media.prothomalo.com/prothomalo-bangla%2F2026-01-30%2Fw3exhnpo%2FPowell.jpg?rect=0%2C9%2C634%2C333&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এর আগে একই দিন মন্ত্রিপরিষদের বৈঠকে ট্রাম্প বলেছিলেন, তিনি পাওয়েলের স্থলে আগামী সপ্তাহে নিজের মনোনীত প্রার্থীর নাম ঘোষণা করবেন। একই সঙ্গে তিনি আবার ফেডকে সুদের হার কমিয়ে আনার আহ্বান জানিয়েছেন।</p><p>ফেডারেল রিজার্ভের চেয়ারম্যান হিসেবে পাওয়েলের মেয়াদ মে মাসে শেষ হচ্ছে। তবে ফেডের বোর্ড অব গভর্নরসের সদস্য হিসেবে তাঁর মেয়াদ শেষ হবে ২০২৮ সালে।</p><p>ফেড ২০২৫ সালে তিনবার সুদহার কমিয়েছিল। গত বুধবার দুই দিনের নীতিনির্ধারণী–বিষয়ক বৈঠক শেষে নীতি সুদহার ৩ দশমিক ৫০ শতাংশ থেকে ৩ দশমিক ৭৫ শতাংশ পর্যায়ে অপরিবর্তিত রাখা হয়েছে। তবে ট্রাম্প বলেছেন, সুদহার ২ থেকে ৩ শতাংশ কমানো উচিত।</p></div></div></div></body></html>"
        },
        {
            "title": "শিবিরের সাবেক ১৮ জন শীর্ষ নেতা এবার প্রার্থী | প্রথম আলো",
            "time": "2026-01-30T04:34:09",
            "imgUrl": "https://media.prothomalo.com/prothomalo-bangla%2F2026-01-29%2Flyiuffln%2F%E0%A7%AE.jpg?rect=0%2C36%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ছাত্রশিবিরের সাবেক যেসব শীর্ষ নেতাকে জামায়াত এবার মনোনয়ন দিয়েছে, তাঁদের মধ্যে সবচেয়ে কম বয়সী তিনজন হলেন মো. রাশেদুল ইসলাম, সালাহউদ্দিন আইউবী ও মোবারক হোসাইন।</p><p>রাশেদুল ইসলামকে শেরপুর–১ আসনে প্রার্থী করেছে জামায়াত। তিনি ২০২২ সালে ইসলামী ছাত্রশিবিরের কেন্দ্রীয় সভাপতির দায়িত্ব পালন করেছেন। এর আগের বছর তিনি সংগঠনের সেক্রেটারি জেনারেল ছিলেন।</p><p>সালাহউদ্দিন আইউবী গাজীপুর-৪ আসনে জামায়াতের প্রার্থী। তিনি ২০২১ সালে শিবিরের সভাপতি ছিলেন। ২০২০ সালে ছিলেন সংগঠনের সেক্রেটারি জেনারেল।</p><p>কুমিল্লা–৫ আসনে জামায়াতের প্রার্থী মোবারক হোসাইন ২০১৯ সালে শিবিরের কেন্দ্রীয় সভাপতি ছিলেন। তার আগে ২০১৭ ও ২০১৮ সালে তিনি সংগঠনের সেক্রেটারি জেনারেল ছিলেন।</p><p>আর কুমিল্লা–১০ আসনে জামায়াতের প্রার্থী মুহাম্মদ ইয়াছিন আরাফাত ২০১৭ ও ২০১৮ সালে শিবিরের কেন্দ্রীয় সভাপতি ছিলেন। এ ছাড়া ২০১৬ সালে তিনি সংগঠনের সেক্রেটারি জেনারেল ছিলেন।</p><p>শিবিরের সাবেক শীর্ষ নেতা ও তরুণদের প্রার্থী করার বিষয়ে পটুয়াখালী-২ আসনে জামায়াতে ইসলামীর প্রার্থী শফিকুল ইসলাম মাসুদ প্রথম আলোকে বলেন, জুলাই গণ-অভ্যুত্থানে তরুণ-যুবকদের ভূমিকার বিষয়টি বিবেচনায় রেখে প্রার্থী তালিকায় তরুণ ও অভিজ্ঞদের সমন্বয় ঘটানো হয়েছে।</p></div></div></div></body></html>"
        },
        {
            "title": "ইরানে সামরিক অভিযানের প্রয়োজন পড়বে না: ট্রাম্পের আশা | প্রথম আলো",
            "time": "2026-01-30T04:33:52",
            "imgUrl": "https://media.prothomalo.com/prothomalo-bangla%2F2026-01-30%2F9mxyr86s%2FTrump.jpg?rect=0%2C14%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইরানের সঙ্গে তিনি আলোচনা করবেন কি না—এমন প্রশ্নে ট্রাম্প বলেন, ‘আমি আগেও আলোচনা করেছি, আবার করার পরিকল্পনাও রয়েছে। হ্যাঁ, এই মুহূর্তে আমাদের অনেক বড় ও অত্যন্ত শক্তিশালী জাহাজ ইরানের দিকে যাত্রা করছে। তবে সেগুলো যদি ব্যবহার করতে না হয়, সেটাই হবে সবচেয়ে ভালো।’</p><p>ইরানে হামলা চালাতে পারে যুক্তরাষ্ট্র, কয়েক দিন ধরেই এমন জল্পনা-কল্পনা চলছে। এরই মধ্যে গত সোমবার মধ্যপ্রাচ্যে বিমানবাহী রণতরিসহ গুরুত্বপূর্ণ সামরিক সরঞ্জাম মোতায়েন করে যুক্তরাষ্ট্র। ইরান অভিমুখে আরও নৌবহর পাঠানোর কথা জানিয়েছে দেশটি। একই সঙ্গে অঞ্চলটিতে সামরিক মহড়া চালানোরও ঘোষণা দেওয়া হয়েছে।</p><p>গত মঙ্গলবার এক ভাষণে প্রেসিডেন্ট ডোনাল্ড ট্রাম্প বলেন, ‘আরও একটি সুসজ্জিত নৌবহর ইরানের পথে আছে। আমি আশা করছি, তারা (ইরান) সমঝোতা করতে রাজি হবে।’</p></div></div></div></body></html>"
        },
        {
            "title": "৯ মাসে ২৬০ কোটি টাকা মুনাফা করেছে বার্জার | প্রথম আলো",
            "time": "2026-01-30T04:30:00",
            "imgUrl": "https://media.prothomalo.com/prothomalo-bangla%2F2024-11-11%2Fwihkydz5%2FUntitled-1.png?rect=0%2C9%2C780%2C410&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শেয়ারবাজারে তালিকাভুক্ত কোম্পানি হিসেবে গতকাল বৃহস্পতিবার দেশের দুই স্টক এক্সচেঞ্জের মাধ্যমে আর্থিক প্রতিবেদনে এ তথ্য জানিয়েছে কোম্পানিটি। এর আগে গত বুধবার কোম্পানিটির পরিচালনা পর্ষদের সভায় এ আর্থিক প্রতিবেদন অনুমোদন করা হয়। বার্জার পেইন্টসের আর্থিক হিসাব করা হয় এপ্রিল থেকে মার্চ সময়কালে। সেই হিসাবে প্রকাশিত সর্বশেষ আর্থিক প্রতিবেদনটি কোম্পানিটির হিসাব বছরের প্রথম ৯ মাসের।</p><p>আর্থিক প্রতিবেদনের তথ্য অনুযায়ী, কোম্পানিটি তাদের চলতি হিসাব বছরের প্রথম ৯ মাসে সব ধরনের খরচ ও কর বাদ দেওয়ার পর মুনাফা করেছে ২৬০ কোটি টাকা। তার আগের হিসাব বছরে, অর্থাৎ ২০২৪ সালের এপ্রিল থেকে ডিসেম্বর সময়কালে কোম্পানিটি মুনাফা করেছিল ২৪১ কোটি টাকা। সেই হিসাবে এক বছরের ব্যবধানে কোম্পানিটির মুনাফা ১৯ কোটি টাকা বা প্রায় ৮ শতাংশ বেড়েছে।</p></div></div></div></body></html>"
        },
        {
            "title": "সাকিবকে পাকিস্তান সিরিজে খেলাতে চায় বিসিবি | প্রথম আলো",
            "time": "2026-01-30T04:12:49",
            "imgUrl": "https://media.prothomalo.com/prothomalo-bangla%2F2026-01-30%2Fpeedt2vk%2F49828961410955849759371963680291491143645197n.jpg?rect=0%2C7%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সাকিব আল হাসান আগেও চেয়েছেন দেশে এসে আবার জাতীয় দলে খেলতে, কিন্তু পারেননি। ফারুক আহমেদ বোর্ড সভাপতি থাকার সময় থেকে বিসিবিও চাইছে তাঁকে ফেরাতে, এখন পর্যন্ত ব্যর্থ তারাও। তবে বিসিবি এবার প্রকাশ্যেই ঘোষণা দিয়েছে সাকিবকে জাতীয় দলের জন্য বিবেচনায় রাখার। তাঁকে ফেরানোর একটা সময়ও ঠিক করে নিয়েছে বোর্ড। আগামী মার্চে পাকিস্তানের বিপক্ষে ঘরের মাঠের ওয়ানডে সিরিজ দিয়েই সাকিবকে জাতীয় দলে ফেরানোর ইচ্ছা বিসিবির।</p></div></div></div></body></html>"
        },
        {
            "title": "কিউবায় তেল সরবরাহ করলে গুনতে হবে চড়া শুল্ক: ট্রাম্পের হুঁশিয়ারি | প্রথম আলো",
            "time": "2026-01-30T04:07:09",
            "imgUrl": "https://media.prothomalo.com/prothomalo-bangla%2F2026-01-13%2Fc1ruokmq%2FTrump.jpg?rect=0%2C13%2C621%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কিউবার কমিউনিস্ট সরকারকে চারদিক থেকে চেপে ধরতে নতুন কৌশল নিয়েছেন যুক্তরাষ্ট্রের প্রেসিডেন্ট ডোনাল্ড ট্রাম্প। যেসব দেশ কিউবাকে তেল সরবরাহ করবে, সেসব দেশের পণ্যের ওপর চড়া শুল্ক আরোপের হুমকি দিয়েছেন তিনি।</p><p> গতকাল বৃহস্পতিবার এ–সংক্রান্ত একটি নির্বাহী আদেশে স্বাক্ষর করেন ট্রাম্প।</p><p> নির্বাহী আদেশে নির্দিষ্ট করে কোনো দেশের নাম বা শুল্কের হার উল্লেখ করা হয়নি। তবে বিশ্লেষকেরা মনে করছেন, মেক্সিকোসহ লাতিন আমেরিকার যেসব দেশ কিউবার জ্বালানিসংকট মেটাতে তেল পাঠিয়ে সহায়তা করছে, তাদের শায়েস্তা করাই এর মূল লক্ষ্য।</p></div></div></div></body></html>"
        },
        {
            "title": "১০০ টাকার বিনিয়োগ থেকে যাত্রা-হল না পাওয়া সিনেমার বাজিমাত | প্রথম আলো",
            "time": "2026-01-30T04:00:57",
            "imgUrl": "https://media.prothomalo.com/prothomalo-bangla%2F2026-01-29%2Fj9zoiglj%2FWhatsApp-Image-2026-01-30-at-12.01.22-AM.jpeg?rect=0%2C0%2C900%2C473&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">রাতভর ঢাকার কারওয়ান বাজার, নীলক্ষেত, ঢাকা বিশ্ববিদ্যালয় এলাকায় পোস্টার সাঁটিয়েছেন নির্মাতা সুমন</figcaption><figcaption class=\"story-element-image-attribution\">ফাইল ছবি</figcaption></p></div></div></body></html>"
        }
    ]
}