{
    "source": "প্রথম আলো",
    "articles": [
        {
            "title": "সিলিন্ডারের সঙ্গে তিতাসের গ্যাসেরও সংকট, দুর্ভোগ | প্রথম আলো",
            "time": "2026-01-10T01:30:20",
            "imgUrl": "https://media.prothomalo.com/prothomalo-bangla%2F2026-01-09%2Fl645wrdc%2FImage.jpeg?rect=0%2C181%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দু্ই ধরনের গ্যাসের সংকট একসঙ্গে শুরু হওয়ায় অনেক জায়গায় মানুষ রান্না করতে পারছেন না। যাঁরা সচ্ছল, তাঁরা বৈদ্যুতিক চুলা কিনে নিচ্ছেন। কেউ কেউ রাইস কুকারে ভাত রান্না করে তরকারি রেস্তোরাঁ থেকে কিনে আনছেন। তবে বিপাকে পড়েছেন স্বল্প আয়ের মানুষ। তাঁদের পক্ষে বৈদ্যুতিক চুলা অথবা রাইস কুকার কেনা কঠিন। তাঁদের কেউ কেউ আপাতত চুলা তৈরি করে রান্না করছেন, যেখানে জ্বালানি হিসেবে কাঠ ব্যবহার করা হচ্ছে।</p><p>তিতাসের গ্যাসের চাপ কম থাকা এলাকার মধ্যে রয়েছে মোহাম্মদপুর, মিরপুর, জিগাতলা, খিলগাঁও, বাড্ডা, নাখালপাড়া ইত্যাদি। রাজধানীর দোলাইরপাড়ে এক নারী গতকাল শুক্রবার নিজের বাসার সামনে চুলায় কাঠ পুড়িয়ে রান্না করছিলেন। তিনি প্রথম আলোকে বলেন, কোনোরকমে চুলা ও কাঠ জোগাড় করে রান্না করছেন। লাইনে গ্যাস নেই। সিলিন্ডারও পাওয়া যাচ্ছে না।</p><p>তিতাসের হিসাবে, ঢাকায় বাসাবাড়িতে দিনে ১৬ থেকে সাড়ে ১৬ কোটি ঘনফুট গ্যাস দরকার। চাহিদার সমান গ্যাস সাধারণত সরবরাহ করা হয়। তবে অবৈধ সংযোগে গ্যাসের একটি বড় অংশ চলে যায়। এ কারণে কিছু এলাকায় চাপ কম থাকে। উল্লেখ্য, গ্যাস-সংকটের কারণে ২০০৯ সালের ২১ এপ্রিল থেকে সারা দেশে নতুন আবাসিক গ্যাস-সংযোগ বন্ধ করে দেওয়া হয়। ঢাকায় নতুন যত ভবন হয়েছে, সেখানে এলপিজি ব্যবহার করা হয়। তবে অবৈধভাবে ঢাকা ও আশপাশে অনেক সংযোগ নেওয়া হয়েছে।</p></div></div></div></body></html>"
        },
        {
            "title": "আজ বঙ্গবন্ধুর স্বদেশ প্রত্যাবর্তন দিবস | প্রথম আলো",
            "time": "2026-01-10T01:00:00",
            "imgUrl": "https://media.prothomalo.com/prothomalo-bangla%2F2026-01-09%2F2khrly5v%2FCapture.PNG?rect=0%2C16%2C896%2C470&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ ১০ জানুয়ারি বাংলাদেশের স্বাধীনতাসংগ্রামের নেতা বঙ্গবন্ধু শেখ মুজিবুর রহমানের স্বদেশ প্রত্যাবর্তন দিবস। ১৯৭২ সালের এই দিনে পাকিস্তানের বন্দিদশা থেকে মুক্তি পেয়ে সদ্য স্বাধীন-সার্বভৌম বাংলাদেশে আসেন তিনি।</p><p>শেখ মুজিবুর রহমানের প্রত্যাবর্তনে স্বাধীনতাসংগ্রামের বিজয় পূর্ণতা পায়। ১৯৭১ সালের ২৫ মার্চ রাতে পাকিস্তানি হানাদাররা তাঁকে ধানমন্ডির বাসা থেকে গ্রেপ্তার করে নিয়ে যায়। তাঁকে পাকিস্তানের কারাগারে বন্দী করা হয়। বাঙালি যখন স্বাধীনতার জন্য যুদ্ধ করছে, শেখ মুজিব তখন পাকিস্তানের কারাগারে প্রহসনের বিচারে ফাঁসির আসামি হিসেবে প্রহর গুনছিলেন।</p></div></div></div></body></html>"
        },
        {
            "title": "আজ টিভিতে যা দেখবেন (১০ জানুয়ারি ২০২৬) | প্রথম আলো",
            "time": "2026-01-10T01:00:00",
            "imgUrl": "https://media.prothomalo.com/prothomalo-bangla%2F2026-01-08%2F7p93jgk6%2FWhatsApp-Image-2025-09-07-at-18.46.345cffd0da.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ওভিয়েদো–বেতিস</strong><br>সন্ধ্যা ৭টা, বিগিন অ্যাপ<br><strong>ভিয়ারিয়াল–আলাভেজ</strong><br>রাত ৯–১৫ মি., বিগিন অ্যাপ<br><strong>জিরোনা–ওসাসুনা</strong><br>রাত ১১–৩০ মি., বিগিন অ্যাপ<br><strong>ভ্যালেন্সিয়া–এলচে</strong><br>রাত ২টা, বিগিন অ্যাপ</p></div></div></div></body></html>"
        },
        {
            "title": "আঘাত কাটিয়ে সুরে ফিরল ছায়ানট | প্রথম আলো",
            "time": "2026-01-10T01:00:00",
            "imgUrl": "https://media.prothomalo.com/prothomalo-bangla%2F2026-01-09%2Fnzbm91dg%2FIMG0526.JPG?rect=0%2C0%2C5184%2C2722&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সারওয়ার আলী বলেন, ‘আর্থিক ক্ষতির চেয়ে বড় ক্ষতি শিক্ষার্থী ও শিক্ষকদের হৃদয়ের রক্তক্ষরণ। এ ক্ষত আমাদের মধ্যে ঘুরে দাঁড়ানোর শক্তি সঞ্চিত করেছে। মাত্র পক্ষকালের মধ্যেই ছায়ানট স্বাভাবিক কার্যক্রমে ফিরেছে। ক্লাস শুরু হয়েছে, আয়োজন করা হয়েছে শুদ্ধসংগীত উৎসবের।’ তাঁর ভাষায়, ‘ছায়ানট নিরাপদ পরিবেশে গান গাইতে, সংগীতচর্চা ও সংগীতশিক্ষা দিতে চায়। সব ধারার মানুষ যেন নিরাপদে গান করে, সেটি আমরা চাই।’ নাট্যকর্মীরা নাটক করুক, বাউলেরা শীতকালে পালাগান করুক আগের মতো, সাংবাদিকেরা নিরাপদে তাঁদের বিবেক ও নীতি অনুযায়ী কাজ করুক, এমন একটি নিরাপদ দেশ ও নির্বিঘ্ন সাংস্কৃতিক পরিবেশই তাঁদের প্রত্যাশা।</p></div></div></div></body></html>"
        },
        {
            "title": "কীভাবে কোরআন পড়লে জীবন বদলে যাবে | প্রথম আলো",
            "time": "2026-01-09T22:30:00",
            "imgUrl": "https://media.prothomalo.com/prothomalo-bangla%2F2026-01-08%2Fyk8ud8gz%2Fpexels-furkan-gunes-45417726-18268161.jpg?rect=0%2C1129%2C7952%2C4175&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>২. কোরআন হোক আত্মার খোরাক:</strong> শরীরের পুষ্টির জন্য যেমন সুষম খাদ্যের প্রয়োজন, আত্মার বেঁচে থাকার জন্যও প্রয়োজন নিয়মিত খোরাক। আর আত্মার শ্রেষ্ঠ খাদ্য আল্লাহর কালাম। আমরা যখন কোরআন পাঠ কমিয়ে দিই, তখন আমাদের আত্মা অপুষ্টিতে ভোগে; যার ফলে জীবনে নেমে আসে অশান্তি, অস্থিরতা ও সংকীর্ণতা।</p><p>নিয়মিত কোরআন পাঠ আত্মার সেই ঘাটতি পূরণ করে মনে প্রশান্তি ফিরিয়ে আনে।</p><p><strong>৩. দাসত্বের আবহে কোরআন পাঠ</strong>: কোরআন পাঠের সবচেয়ে মর্যাদাপূর্ণ দুয়ার হলো ‘উবুদিয়্যাহ’ বা দাসত্ব। নিজেকে আল্লাহর একজন নগন্য দাস মনে করে যখন কেউ কোরআন পড়ে, তখন সে প্রতিটি হরফে মনোযোগী হয়।</p><p>কারণ সে জানে এটি তার মালিকের পক্ষ থেকে আসা নির্দেশ। একজন অনুগত ভৃত্য যেমন তার প্রভুর নির্দেশের অপেক্ষায় কান খাড়া করে থাকে, মুমিনও তেমনি কোরআনের আদেশ-নিষেধ ও দিকনির্দেশনা শোনার সঙ্গে সঙ্গে তা পালনে সচেষ্ট হয়। এই আনুগত্যই মানুষের মাঝে হক ও বাতিলের পার্থক্য করার শক্তি বা ‘বাসিরাত’ তৈরি করে।</p><p><strong>৪. সর্বোচ্চ জ্ঞান ও পরিচয়ের উৎস:</strong> কোরআন হলো মহান আল্লাহকে জানার শ্রেষ্ঠ মাধ্যম। আল্লাহর গুণাবলি, তাঁর মহিমা এবং সৃজনশীলতা বুঝতে হলে কোরআনের আয়াতগুলোর বিকল্প নেই। যেমন সুরা হাশরে আল্লাহর সুমহান নামসমূহ ও গুণাবলির বর্ণনা (আয়াত: ২২-২৪)।</p><p>যখন আমরা অনুধাবন করি যে, এই মহাবিশ্বের প্রতিটি বস্তু নিজ নিজ ভাষায় আল্লাহর তসবি পাঠ করছে (সুরা ইসরা, আয়াত: ৪৪), তখন আমরাও সেই মহাজাগতিক ইবাদতের স্রোতে শামিল হই।</p><p><strong>৫. জীবনযুদ্ধের রসদ কোরআন:</strong> কোরআন আমাদের সামনে সত্য ও মিথ্যার চিরন্তন সংঘাতের চিত্র তুলে ধরে। নবী-রাসুল ও মুমিনদের ত্যাগ, ধৈর্য এবং শেষ পর্যন্ত আল্লাহর সাহায্যের কাহিনীগুলো আমাদের মানসিক দৃঢ়তা বাড়ায়।</p><p>আল্লাহ তাআলা মুমিনদের অভয় দিয়ে বলেছেন, “নিশ্চয়ই আল্লাহ ধৈর্যশীলদের সঙ্গে আছেন।” (সুরা বাকারা, আয়াত: ১৫৩)</p></div></div></div></body></html>"
        },
        {
            "title": "ইরানজুড়ে সরকারবিরোধী বিক্ষোভ | প্রথম আলো",
            "time": "2026-01-09T20:25:40",
            "imgUrl": "https://media.prothomalo.com/prothomalo-bangla%2F2026-01-09%2Fefl45sk7%2FCapture.PNG?rect=0%2C45%2C362%2C190&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইরানের রাষ্ট্রীয় টেলিভিশনে প্রকাশিত খবরে বলা হয়েছে, দেশটির মেট্রো স্টেশন, ব্যাংক ছাড়াও বাস, প্রাইভেট কার ও মোটরসাইকেলে বিক্ষোভকারীদের আগুন দিতে দেখা গেছে। এ ছাড়া সামাজিক যোগাযোগমাধ্যম এক্সে ছড়িয়ে পড়া একটি ভিডিওতে ইসফাহান শহরে রাষ্ট্রীয় টেলিভিশন ‘আইআরআইবি’ ভবনে আগুন দিতে দেখা যায়। কোথাও কোথাও ইরানের জাতীয় পতাকা ছিঁড়ে ফেলেছেন বিক্ষোভকারীরা।</p><p>গতকাল বিক্ষোভকারীদের সরকারবিরোধী বিভিন্ন স্লোগান দিতে দেখা যায়। যেমন ইসফাহানে শত শত মানুষের বিক্ষোভ থেকে ইরানের সর্বোচ্চ নেতা খামেনিকে ইঙ্গিত করে স্লোগান দেওয়া হচ্ছিল, ‘স্বৈরশাসক নিপাত যাক’। আবার রেজা পাহলভির পক্ষে বাবল শহরে স্লোগান দেওয়া হচ্ছিল, ‘শাহ দীর্ঘজীবী হোক’। তেহরানে বড় বিক্ষোভ থেকে গলা মিলিয়ে বলা হচ্ছিল, ‘এটা শেষ লড়াই। পাহলভি ফিরবে।’</p><p>ইসফাহানে বিক্ষোভে যোগ দিয়েছিলেন ৩১ বছর বয়সী এক তরুণ। নাম প্রকাশ না করার শর্তে রয়টার্সকে তিনি বলেন, ‘যথেষ্ট হয়েছে। ৫০ বছর ধরে এই সরকার দেশ শাসন করছে। এর ফল দেখুন। আমরা দরিদ্র, একঘরে আর হতাশ হয়ে পড়েছি। চাই না আমাদের দেশে আবার বিদেশি হামলা হোক। আমরা শান্তি চাই। সারা বিশ্বের সঙ্গে বন্ধুত্বের সম্পর্ক চাই।’</p></div></div></div></body></html>"
        },
        {
            "title": "ইসরায়েল থেকে তিনটি ফ্লাইটে জরুরি ভিত্তিতে দূতাবাসের কর্মীদের সরিয়ে নিয়েছে রাশিয়া | প্রথম আলো",
            "time": "2026-01-09T20:21:26",
            "imgUrl": "https://media.prothomalo.com/prothomalo-bangla%2F2026-01-09%2F6lwfmckj%2FUntitled-2.jpg?rect=0%2C68%2C960%2C504&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইসরায়েল থেকে গত বৃহস্পতিবার ২৪ ঘণ্টার কম সময়ে জরুরি ভিত্তিতে নিজেদের দূতাবাসের কিছু কর্মী ও তাঁদের পরিবারের সদস্যদের সরিয়ে নিয়েছে রাশিয়া। ইসরায়েল ও মধ্যপ্রাচ্যের আরও দু-একটি সংবাদমাধ্যম এমন খবর প্রকাশ করেছে।</p><p>ইসরায়েলের ‘চ্যানেল ১৪’ বৃহস্পতিবার জানায়, এ ফ্লাইটগুলো পরিচালনা নিয়ে মস্কো এখন পর্যন্ত কোনো ব্যাখ্যা দেয়নি।</p><p>রাশিয়া ও ইরানের সংবাদমাধ্যমের পৃথক প্রতিবেদনে বলা হয়েছে, জরুরি ভিত্তিতে এসব ফ্লাইট পরিচালনা করা হয়েছে। এতে সরকারি কর্মকর্তা এবং তাঁদের পরিবারের সদস্যরা ছিলেন।</p></div></div></div></body></html>"
        },
        {
            "title": "জাতীয় নারী শ্রমিক ট্রেড ইউনিয়ন কেন্দ্রের সভাপতি সাহিদা, সম্পাদক সুমনা | প্রথম আলো",
            "time": "2026-01-09T19:57:13",
            "imgUrl": "https://media.prothomalo.com/prothomalo-bangla%2F2026-01-09%2Fius0jcyk%2FUntitled-1.jpg?rect=0%2C36%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এর আগে সকাল সাড়ে ১০টায় জাতীয় সংগীত পরিবেশনের মাধ্যমে বাংলাদেশের জাতীয় পতাকা ও জাতীয় নারী শ্রমিক ট্রেড ইউনিয়ন কেন্দ্রের পতাকা উত্তোলন করে সম্মেলনের আনুষ্ঠানিক উদ্বোধন করেন বাংলাদেশ মহিলা পরিষদের সভাপতি ফওজিয়া মোসলেম। তিনি সম্মেলনের প্রধান অতিথি ছিলেন।</p><p>সম্মেলনের শুরুতে বিভিন্ন পেশার নারী শ্রমিকেরা অতিথিদের ফুল দিয়ে বরণ করে নেন। পরে শোক প্রস্তাব উত্থাপন করেন জাতীয় নারী শ্রমিক ট্রেড ইউনিয়নের সদস্য জাহানারা বেগম। তিনি বলেন, ২০১১ সালের ১ এপ্রিল তৃতীয় নারী শ্রমিক সম্মেলনের পর এ সময়ের মধ্যে বহু নারী শ্রমিক ও শ্রমিকনেতাকে হারাতে হয়েছে। তাঁদের স্মরণে এক মিনিট নীরবতা পালন করা হয়।</p><p>সম্মেলন উপলক্ষে জাতীয় নারী শ্রমিক ট্রেড ইউনিয়ন কেন্দ্রের দেওয়া সংবাদ বিজ্ঞপ্তিতে বলা হয়, বাংলাদেশের মোট জনসংখ্যার অর্ধেকের বেশি নারী। জীবন–জীবিকার প্রয়োজনে নারীরা কর্মক্ষেত্রে যুক্ত হয়ে উৎপাদন ও অর্থনীতিতে গুরুত্বপূর্ণ ভূমিকা রাখছেন। রাষ্ট্র পরিচালনা, প্রশাসন, বিচার বিভাগ, শিক্ষা ও অর্থনৈতিক খাতে নারীদের অংশগ্রহণ ও নেতৃত্ব প্রমাণ করে, সক্ষমতার দিক থেকে তাঁরা কোনো অংশেই পিছিয়ে নেই। তবে সংবিধান, প্রচলিত শ্রম আইন এবং আন্তর্জাতিক কনভেনশনে নারী–পুরুষের সম–অধিকার স্বীকৃত থাকলেও বাস্তবে নারী শ্রমিকেরা শোষণ, বৈষম্য ও নির্যাতনের শিকার হচ্ছেন।</p></div></div></div></body></html>"
        },
        {
            "title": "তুষারঝড় ‘এল্লি’তে অচল জার্মানি | প্রথম আলো",
            "time": "2026-01-09T19:57:07",
            "imgUrl": "https://media.prothomalo.com/prothomalo-bangla%2F2026-01-09%2Fd3udy2w5%2F01.jpg?rect=0%2C76%2C4032%2C2117&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বার্লিনে ঠান্ডা আবহাওয়ার কারণে গৃহহীনদের জন্য স্বল্প সময়ের নোটিশে শতাধিক অতিরিক্ত বিছানার ব্যবস্থা করা হয়েছে। বার্লিনের সমাজসেবা বিভাগের তথ্য অনুসারে, সপ্তাহান্তে এক হাজারের বেশি বিছানার প্রয়োজন হয়েছে।</p><p>নর্থ জার্মান টেলিভিশনের প্রতিবেদনে বলা হয়েছে, দেশটির একদম উওরে অবস্থিত ফ্লেন্সবুর্গে জলোচ্ছ্বাসের আশঙ্কা রয়েছে। পূর্বাভাস অনুযায়ী, মধ্যরাতের দিকে জলোচ্ছ্বাস সর্বোচ্চ স্তর পৌঁছাতে পারে। এই বন্দরটিতে পানির স্তর কয়েক ঘণ্টায় প্রত্যাশার চেয়ে দ্রুত বেড়েছে। পানি সরিয়ে নিতে পাম্প ব্যবহার করা হচ্ছে। শুক্রবার দুপুরে সতর্কতা হিসেবে বালুর বস্তা ফেলেছে ফায়ার সার্ভিসের সদস্যরা।</p><p>জার্মানির একদম উত্তরে অবস্থিত শ্লেসভিগ হোলস্টাইন রাজ্যেও বন্যার আশঙ্কা দেখা দিয়েছে। নর্থ জার্মান টেলিভিশনের প্রতিবেদনে বলা হয়েছে, রাজ্যটির শ্লাই নদীর পানি ইতিমধ্যেই উপচে পড়েছে। শনিবার ভোরের দিকে পানি সর্বোচ্চ স্তরে পৌঁছানোর সম্ভাবনা রয়েছে। জরুরি আশ্রয়কেন্দ্র হিসেবে একটি ক্রীড়া কেন্দ্র প্রস্তুত রাখা হয়েছে।</p></div></div></div></body></html>"
        },
        {
            "title": "চিত্রকর্মে মানব ডিএনএর খোঁজ, হতে পারে লেওনার্দো দা ভিঞ্চির | প্রথম আলো",
            "time": "2026-01-09T19:20:56",
            "imgUrl": "https://media.prothomalo.com/prothomalo-bangla%2F2026-01-09%2F5vk9nuf0%2Fleo.webp?rect=0%2C68%2C960%2C504&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রেঁনেসা যুগের কিছু শিল্পকর্মে মানবদেহে জিনগত বৈশিষ্ট্যের ধারক ডিএনএর চিহ্ন পেয়েছেন বিজ্ঞানীরা। সেগুলো নিয়ে বিস্তর গবেষণা করছেন তাঁরা। ধারণা করা হচ্ছে, ওই ডিএনএ ইতালির জগদ্বিখ্যাত শিল্পী লেওনার্দো দা ভিঞ্চির হতে পারে। শেষ পর্যন্ত এ ধারণা সত্যি হলে, তা হবে সাড়াজাগানো একটি আবিষ্কার।</p><p>বিজ্ঞানবিষয়ক সাময়িকী সায়েন্স ম্যাগাজিনে সম্প্রতি প্রকাশিত এক প্রতিবেদনে এ তথ্য জানানো হয়েছে। এতে বলা হয়েছে, ‘হোলি চাইল্ড’ নামে কাগজের ওপর চক দিয়ে আঁকা একটি চিত্রকর্মে ডিএনএর সন্ধান পেয়েছেন বিজ্ঞানীরা। ওই চিত্রকর্মটি ভিঞ্চির আঁকা বলে ধারণা করা হয়। এ ছাড়া তাঁর পূর্বপুরুষ ফ্রোসিনো দি সের গোভিয়ান্নি দা ভিঞ্চির লেখা কিছু চিঠিতেও ডিএনএ পাওয়া গেছে।</p></div></div></div></body></html>"
        },
        {
            "title": "জহির রায়হানের কাজ নিয়ে নির্মিত চলচ্চিত্রের প্রদর্শনী | প্রথম আলো",
            "time": "2026-01-09T19:02:19",
            "imgUrl": "https://media.prothomalo.com/prothomalo-bangla%2F2026-01-09%2Fqnrlwpy3%2Fjahir-raihan-1.JPG?rect=0%2C388%2C5472%2C2873&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>চলচ্চিত্রটির নির্মাতা নাঈম মোহাইমেন যুক্তরাষ্ট্রের কলাম্বিয়া বিশ্ববিদ্যালয়ের ভিজ্যুয়াল আর্টস বিভাগে কর্মরত। প্রদর্শনী শেষে সরাসরি দর্শকদের প্রশ্নের উত্তর দেন তিনি।</p><p>নাঈম বলেন, কাজটির শুরু ছিল গবেষণামূলক এক লেখার ভাবনা থেকে। কয়েক বছর ধরে পরিবারের সদস্য, সহকর্মী ও চলচ্চিত্রবোদ্ধাদের সাক্ষাৎকার নিতে গিয়ে বুঝতে পারেন তিনি ব্যক্তি জহির রায়হানকে নয়, বরং তাঁর কিংবদন্তিই বেশি আবিষ্কার করছেন।</p><p>নাঈম মোহাইমেন বলেন, মৌখিক ইতিহাসে যেমন শক্তিশালী কোনো গল্প ব্যক্তিগত স্মৃতিতে জায়গা করে নেয়, জহির রায়হানের ক্ষেত্রেও সেটি ঘটেছে। জহির রায়হানের স্মৃতিচর্চা দীর্ঘদিন ধরে সীমিত থেকেছে মূলত ‘জীবন থেকে নেয়া’ ও ‘স্টপ জেনোসাইড’ চলচ্চিত্রের আলোচনার মধ্যে। ফলে তাঁর আগের দশকের বহু ছবি, বিশেষ করে উর্দু ভাষায় নির্মিত চলচ্চিত্রগুলো প্রায় অদৃশ্য হয়ে গেছে। এমন প্রেক্ষাপটে জহির রায়হানকে জানতে হলে তাঁর ছবির মধ্যেই ফিরে যেতে হবে বলে মনে করেন তিনি।</p></div></div></div></body></html>"
        },
        {
            "title": "তারেক রহমানের সঙ্গে জার্মানি ও অস্ট্রেলিয়ার রাষ্ট্রদূতের সাক্ষাৎ | প্রথম আলো",
            "time": "2026-01-09T18:46:14",
            "imgUrl": "https://media.prothomalo.com/prothomalo-bangla%2F2026-01-09%2Fzjbyzigy%2Fgermanytareqrahman.jpeg?rect=0%2C24%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দলীয় সূত্র জানায়, বৈঠকে দুই দেশের কূটনীতিকদের সঙ্গে বাংলাদেশের বর্তমান রাজনৈতিক পরিস্থিতি, দ্বিপক্ষীয় স্বার্থসংশ্লিষ্ট বিষয় এবং আগামী সাধারণ নির্বাচন নিয়ে আলোচনা হয়েছে।</p><p>কূটনৈতিক সূত্রে জানা গেছে, আগামী ১২ ফেব্রুয়ারি অনুষ্ঠেয় বাংলাদেশের জাতীয় নির্বাচন অবাধ, সুষ্ঠু ও গ্রহণযোগ্য করার লক্ষ্যে রাজনৈতিক দলগুলোর প্রস্তুতি ও সংস্কার কার্যক্রমের অগ্রগতি সম্পর্কে তাঁরা খোঁজখবর নিয়েছেন।</p></div></div></div></body></html>"
        },
        {
            "title": "যুক্তরাষ্ট্রে কী করছেন শাবনূর, কাদের সঙ্গে সময় কাটছে নায়িকার | প্রথম আলো",
            "time": "2026-01-09T18:45:00",
            "imgUrl": "https://media.prothomalo.com/prothomalo-bangla%2F2026-01-09%2Fkexu5076%2F59521383233336408467892798484474932861430432n.jpg?rect=0%2C0%2C1165%2C612&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যুক্তরাষ্ট্রে অবস্থানকালে শাবনূরের দেখা হয়েছে দেশীয় চলচ্চিত্রের অনেক পরিচিত মুখের সঙ্গে। সমসাময়িক অভিনয়শিল্পীদের মধ্যে মৌসুমী, অমিত হাসান, কাজী মারুফের সঙ্গে আড্ডা দিয়েছেন। এ ছাড়া মামুন ইমন, রেসিসহ আরও কয়েকজনের সঙ্গে দেখা হয়েছে তাঁর। একসঙ্গে সময় কাটাচ্ছেন, পুরোনো দিনের গল্প করছেন, স্মৃতিচারণায় মেতেছেন। </p><p>এ প্রসঙ্গে শাবনূর বলেন, ‘আমরা ছড়িয়ে–ছিটিয়ে থাকলেও সমমনা কয়েকজনের ফেসবুক ও হোয়াটসঅ্যাপে গ্রুপ আছে, সেখানে আমরা প্রায়ই গল্প করি। আড্ডা দিই। ইন্টারেস্টিং অনেক বিষয় শেয়ার করি। আমেরিকায় যাঁরা থাকেন, তাঁরা অনেক দিন ধরে বলছিলেন, যেন তাঁদের ওখান থেকে ঘুরে আসি। আমারও মনে হলো, যাই, ঘুরে আসি। আমার কাছে তো মনে হয়, এখন বিনোদন অঙ্গনের বেশির ভাগ মানুষই আমেরিকায়। সবাই নিজেদের মতো করে বেশ ভালোই আছেন।’</p></div></div></div></body></html>"
        },
        {
            "title": "একঝলক (৯ জানুয়ারি ২০২৬) | প্রথম আলো",
            "time": "2026-01-09T18:15:11",
            "imgUrl": "https://media.prothomalo.com/prothomalo-bangla%2F2026-01-09%2Fuj987imf%2F7.JPG?rect=0%2C355%2C5000%2C2625&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F18c58c05-9e66-46f3-8946-4437460f8f90%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">বিএডিসির বীজ উৎপাদন খামারে যন্ত্রের সাহায্যে বোরো ধান রোপণ করছেন কৃষিশ্রমিকেরা। তাম্বুলখানা এলাকা, কইজুরী, সদর উপজেলা, ফরিদপুর, ৯ জানুয়ারি</figcaption><figcaption class=\"story-element-image-attribution\">ছবি: আলীমুজ্জামান</figcaption></p></div></div></body></html>"
        },
        {
            "title": "পল্লবীতে যৌথ বাহিনীর অভিযানে গ্রেপ্তার ৪ | প্রথম আলো",
            "time": "2026-01-09T18:03:22",
            "imgUrl": "https://media.prothomalo.com/prothomalo-bangla%2F2024-04%2F7c2abb51-ee86-4c46-b16c-1b09e4b3f636%2FDMP_logo_4.jpg?rect=0%2C85%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অভিযানে ওই বাড়ির নিচতলা থেকে একটি বিদেশি পিস্তল, দুটি গুলি, ৪৬০ গ্রাম হেরোইন, ৫৮০ গ্রাম গাঁজা ও পাঁচটি স্মার্টফোন উদ্ধার করা হয়। উদ্ধার করা হেরোইনের আনুমানিক বাজারমূল্য ৪৬ লাখ টাকা বলে বিজ্ঞপ্তিতে উল্লেখ করা হয়েছে।</p><p>পল্লবী থানার পুলিশ জানায়, শাহজাদী বেগম দীর্ঘদিন ধরে মিরপুর, পল্লবীসহ আশপাশের এলাকায় মাদক ব্যবসা চালিয়ে আসছিলেন। এলাকায় তিনি ‘মাদকসম্রাজ্ঞী’ হিসেবে পরিচিত। তাঁর বিরুদ্ধে পল্লবী থানায় একাধিক মাদক মামলা রয়েছে।</p></div></div></div></body></html>"
        },
        {
            "title": "ইসির অনুরোধে তারেক রহমানের উত্তরাঞ্চল সফর স্থগিত | প্রথম আলো",
            "time": "2026-01-09T18:01:21",
            "imgUrl": "https://media.prothomalo.com/prothomalo-bangla%2F2026-01-09%2Fosoljid4%2FFakhrul-BNp.jpeg?rect=0%2C134%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এসব ঘটনায় বিএনপির পক্ষ থেকে তীব্র নিন্দা ও ক্ষোভ প্রকাশ করা হয়েছে জানিয়ে মির্জা ফখরুল বলেন, অবিলম্বে হত্যাকাণ্ডে জড়িত ব্যক্তিদের গ্রেপ্তার করে আইনের আওতায় আনতে হবে। তিনি বলেন, এ ধরনের সহিংসতা চলতে থাকলে দেশে অবাধ, সুষ্ঠু ও শান্তিপূর্ণ নির্বাচনের পরিবেশ বজায় রাখা সম্ভব হবে না।</p><p>তাঁরা বারবার সরকার ও নির্বাচন কমিশনের দৃষ্টি আকর্ষণ করছেন উল্লেখ করে বিএনপির মহাসচিব বলেন, নির্বাচন ঘিরে আইনশৃঙ্খলা পরিস্থিতির উন্নয়ন, রাজনৈতিক সহিংসতা প্রতিরোধ এবং দোষী ব্যক্তিদের দ্রুত বিচারের আওতায় আনতে কার্যকর ও দৃশ্যমান উদ্যোগ নিতে হবে।</p></div></div></div></body></html>"
        },
        {
            "title": "রাজধানীতে স্বেচ্ছাসেবক লীগ নেতাসহ ৯ জন গ্রেপ্তার | প্রথম আলো",
            "time": "2026-01-09T17:47:16",
            "imgUrl": "https://media.prothomalo.com/prothomalo-bangla%2F2026-01-09%2Fm3bqzm72%2FDMP-Arrest.jpeg?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গ্রেপ্তার অন্যরা হলেন মো. অদুল্লাহ (৩৫), মো. সিনান সায়েফী (২৩), মো. পারভেজ মোশারফ (২২), মো. শাহীন (৩০), মো. রুবেল (৩০), মো. আবদুর রাজ্জাক মিয়া (৫১), জামাল হোসেন (৪২) ও মো. আল আমিন (২৬)।</p><p>আজ শুক্রবার ঢাকা মহানগর পুলিশের (ডিএমপি) গণমাধ্যম ও জনসংযোগ বিভাগের উপকমিশনার মুহাম্মদ তালেবুর রহমান স্বাক্ষরিত এক সংবাদ বিজ্ঞপ্তিতে এ তথ্য জানানো হয়।</p></div></div></div></body></html>"
        },
        {
            "title": "প্রাথমিকের শিক্ষক নিয়োগ পরীক্ষার প্রশ্নপত্র ফাঁসের নামে প্রতারণার অভিযোগে গ্রেপ্তার ৬ | প্রথম আলো",
            "time": "2026-01-09T17:45:03",
            "imgUrl": "https://media.prothomalo.com/prothomalo-bangla%2F2026-01-08%2Fupliuuzf%2Fprothomalo-bangla2021-04a921d0ca-de6d-49fd-8a37-652510c0fbbfgrafter01.avif?rect=0%2C87%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সরকারি প্রাথমিক বিদ্যালয়ের সহকারী শিক্ষক পদে নিয়োগ পরীক্ষার প্রশ্নপত্র ফাঁসের নামে প্রতারণার অভিযোগে ছয়জনকে গ্রেপ্তার করেছে যৌথ বাহিনী। এর মধ্যে বৃহস্পতিবার রাজধানীর আগারগাঁওয়ে পাবলিক সার্ভিস কমিশন (পিএসসি) ভবনের সামনে থেকে মাহবুব হোসেন নামের একজনকে, অন্য পাঁচজনকে টাঙ্গাইল থেকে গ্রেপ্তার করা হয়।</p><p>আজ শুক্রবার সন্ধ্যায় পুলিশের তেজগাঁও বিভাগের উপকমিশনার ইবনে মিজান প্রথম আলোকে বলেন, বৃহস্পতিবার সন্ধ্যার পর মাহবুবকে শেরেবাংলা নগর থানায় সোপর্দ করা হয়। এ ব্যাপারে তাঁর বিরুদ্ধে প্রতারণার মামলা হয়েছে। ওই মামলায় গ্রেপ্তার দেখিয়ে আজ তাঁকে আদালতের মাধ্যমে কারাগারে পাঠানো হয়েছে। টাঙ্গাইল থেকে প্রতারক চক্রের আরও পাঁচজনকে গ্রেপ্তার করেছে যৌথ বাহিনী। তাঁদেরও শেরেবাংলা নগর থানায় সোপর্দ করার কথা।</p></div></div></div></body></html>"
        }
    ]
}