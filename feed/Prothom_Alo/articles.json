{
    "source": "প্রথম আলো",
    "articles": [
        {
            "title": "মানি অর্ডার ও চিঠির দিনগুলো | প্রথম আলো",
            "time": "2025-12-13T04:23:12",
            "imgUrl": "https://media.prothomalo.com/prothomalo-bangla%2F2025-12-12%2Ffw8tqo7z%2FScreenshot-237.png?rect=0%2C40%2C859%2C451&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আশির দশকের প্রথম দিকে রাজশাহী বিশ্ববিদ্যালয়ে পদার্থবিজ্ঞান বিভাগে ভর্তি হই। আমার সেশন ছিল ১৯৮৩-৮৪। প্রথম ও দ্বিতীয় বর্ষে হলে সিট পাওয়ার কথা চিন্তাও করা যেত না। বাধ্য হয়ে বিশ্ববিদ্যালয়ের পাশে কাজলায় মেসে উঠি। থাকা-খাওয়ার জন্য বাড়ি থেকে বরাদ্দ ছিল মাসে ৫০০ টাকা। মেসে সিটভাড়া ৫০ টাকা। তিন বেলা আহার বাবদ পড়ত প্রতিদিন ১০-১২ টাকা। খাবার বলতে সকালে আলুভর্তা-ভাত। দুপুরে ও রাতে থাকত মাছ বা ডিম, সঙ্গে পাতলা ডাল। মাসে দু-একবার জুটত গোশত, তা-ও খুব ছোট এক বা দুই টুকরা।</p><p>যখন টাকায় টান পড়ত, কখনো কখনো ১০০ টাকা অতিরিক্ত পেতাম। টাকা আসত পোস্ট অফিসের মাধ্যমে মানি অর্ডারে। টাঙ্গাইলের ভূঞাপুর উপজেলার বলরামপুর গ্রামে আমাদের বাড়ি থেকে টাকা আসতে সময় লাগত প্রায় এক সপ্তাহ।</p><p>ডাকপিয়ন মামা মেসে এসে সাইকেলে বেল বাজাতেন। আমরা বুঝে যেতাম, মামা এসেছেন। আমরা সবাই রুম থেকে বের হতাম। মামা ৫০০ টাকা ভাংতি করে নিয়ে আসতেন। চারটি ১০০ টাকার নোট, ৫০ টাকার নোট একটি, দুটি ২০ টাকার নোট ও দুটি ৫ টাকার নোট দিতেন। ওনাকে ৫ টাকা বকশিশ দিতাম। খুব খুশি হতেন।</p></div></div></div></body></html>"
        },
        {
            "title": "পরিস্থিতির উন্নতির জন্য নির্বাচন হতেই হবে | প্রথম আলো",
            "time": "2025-12-13T04:18:58",
            "imgUrl": "https://media.prothomalo.com/prothomalo-bangla%2F2022-11%2Fcb07f156-4564-4cbe-a12c-3f0bd939481b%2FA_N_M_Moniruzzaman_Photo_Khaled_Sarker_1_.jpg?rect=0%2C47%2C660%2C347&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আমরা এটাও জানি যে আওয়ামী লীগ (এখন কার্যক্রম নিষিদ্ধ), বিশেষ করে আওয়ামী লীগের নেত্রী এবং অন্য যে নেতারা ভারতে পালিয়ে গেছেন, তাঁরা সেখান থেকে বিভিন্ন উসকানিমূলক বক্তব্য দিয়ে আসছেন। অনেক ক্ষেত্রে তাঁরা বিশৃঙ্খলা সৃষ্টি করার জন্য প্রত্যক্ষভাবে উসকানি দিয়েছেন। এগুলো নিয়ে সংশ্লিষ্ট বাহিনীগুলোর আগাম প্রস্তুতি থাকা প্রয়োজন ছিল। সে ধরনের কোনো প্রস্তুতি যদি তারা নিয়ে থাকে, তাহলে অবস্থার অবনতি হতো না বা হওয়ার কথা নয়।</p><p>যেসব বাহিনী দিয়ে পরিস্থিতি নিয়ন্ত্রণ করা হবে, সেই বাহিনীগুলোর কর্মদক্ষতায় বড় ধরনের ঘাটতি রয়ে গেছে। বিশেষ করে পুলিশ সম্পূর্ণভাবে পুনর্গঠিত হয়নি। এই বাহিনীকে সরকার সম্পূর্ণভাবে আগের জায়গাতে ফিরিয়ে নিতে পারেনি বা তৈরি করতে পারেনি।</p><p>বিশেষ করে অস্ত্র উদ্ধারের ক্ষেত্রে অনেক ঘাটতি রয়ে গেছে। এ ব্যাপারে কোনো জোরালো পদক্ষেপ নেওয়ার ব্যাপারে আমরা কোনো কিছু দেখতে পাইনি। একই সঙ্গে যে ধরনের গোয়েন্দা তৎপরতা বা আগাম তথ্য থাকা উচিত, সেখানে অনেক ক্ষেত্রে দেখা যাচ্ছে তারা আগাম তথ্য পাচ্ছে না। ঘটনা ঘটে যাওয়ার পর তাদের তৎপরতা বেড়ে যাচ্ছে। কিন্তু আগাম তথ্য ছাড়া অনেক ক্ষেত্রে পরিস্থিতির ওপর সঠিক নিয়ন্ত্রণ রাখাটা দুরূহ হয়ে পড়ে।</p></div></div></div></body></html>"
        },
        {
            "title": "দেয়াল টপকে ভেতরে ঢোকে মাস্ক পরা যুবক, এরপর জেলা নির্বাচন কার্যালয়ে আগুন | প্রথম আলো",
            "time": "2025-12-13T04:14:47",
            "imgUrl": "https://media.prothomalo.com/prothomalo-bangla%2F2025-12-13%2F380bp8ai%2Fd20e8272-e4c6-4eda-ad5c-297eb40af6c7.jfif?rect=0%2C15%2C1037%2C544&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>লক্ষ্মীপুর সদর উপজেলা নির্বাচন কর্মকর্তা মো. ফারুক হোসাইন বলেন, ‘মাস্ক পরা এক যুবক পেট্রল ঢেলে আগুন লাগিয়ে দিয়েছেন। তখন কার্যালয়ের ভেতরে আমাদের নিরাপত্তা প্রহরী  ঘুমিয়ে ছিলেন। ওই নিরাপত্তা প্রহরী আগুনের বিষয়ে টের পেয়ে কে কে বলতেই মাস্ক পরা যুবক পালিয়ে গেছেন।’</p><p>মো. ফারুক হোসাইন আরও বলেন, স্টোররুমে দেওয়া আগুনে ২০০৮ ও ২০০৯ সালের ভোটারদের দ্বিতীয় ফরম পুড়ে গেছে। এ ছাড়া একটি অকেজো ডেস্কটপ, সিপিইউসহ কিছু সরঞ্জামও পুড়েছে। আগুন নেভাতে বেশি সময় লাগেনি।</p><p>জেলা নির্বাচন কর্মকর্তা মো. আবদুর রশিদ বলেন, আগুনে অফিসের কিছু নথিপত্র পুড়ে গেছে। তবে বিষয়টি দ্রুত টের পাওয়ার কারণে বড় ধরনের ক্ষতি হয়নি। দ্রুত আগুন নেভানো গেছে।</p></div></div></div></body></html>"
        },
        {
            "title": "বিশ্বকাপ: প্রথম ২৪ ঘণ্টায় ৫০ লাখ টিকিটের আবেদন পেয়েছে ফিফা | প্রথম আলো",
            "time": "2025-12-13T04:10:00",
            "imgUrl": "https://media.prothomalo.com/prothomalo-bangla%2F2025-12-08%2Fya3a7fqp%2F659592-01-02.jpg?rect=0%2C0%2C8256%2C4334&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এর আগে ১৯৯৪ সালে যুক্তরাষ্ট্রে অনুষ্ঠিত বিশ্বকাপে টিকিটের দাম ছিল ২৫ থেকে ৪৭৫ ডলার। আর ২০২২ সালে কাতার বিশ্বকাপে টিকিটের মূল্য ঘোষণার সময় দাম নির্ধারিত ছিল ৭০ থেকে ১ হাজার ৬০০ ডলার।</p><p>বৃহস্পতিবার শুরু হওয়া ‘র‌্যান্ডম সিলেকশন ড্র’–এর মাধ্যমে সমর্থকেরা কোন ম্যাচের টিকিট চান, টিকিটের ক্যাটাগরি কী হবে এবং প্রতি ম্যাচে কতটি টিকিট কিনবেন, তা বেছে নেওয়ার সুযোগ পাচ্ছেন। তবে এতে টিকিট পাওয়া নিশ্চিত নয়। টিকিট বিক্রির তৃতীয় ধাপ চলবে ২০২৬ সালের ১৩ জানুয়ারি পর্যন্ত। যাঁদের আবেদন সফল হবে, তাঁদের ফেব্রুয়ারিতে ই–মেইলের মাধ্যমে জানানো হবে এবং নির্ধারিত অর্থ স্বয়ংক্রিয়ভাবে কেটে নেওয়া হবে।</p><p>ফিফা জানিয়েছে, তৃতীয় ধাপে টিকিটের চাহিদায় শীর্ষে রয়েছে আয়োজক তিন দেশ। এ ছাড়া আমেরিকা মহাদেশের অন্যান্য দেশ থেকেও ব্যাপক আগ্রহ দেখা গেছে। সবচেয়ে বেশি টিকিটের আবেদন করা পরের ১০ দেশের তালিকায় রয়েছে কলম্বিয়া, ইংল্যান্ড, ইকুয়েডর, ব্রাজিল, আর্জেন্টিনা, স্কটল্যান্ড, জার্মানি, অস্ট্রেলিয়া, ফ্রান্স ও পানামা।</p></div></div></div></body></html>"
        },
        {
            "title": "নোয়াখালীতে রাতে বাসে আগুন | প্রথম আলো",
            "time": "2025-12-13T04:09:48",
            "imgUrl": "https://media.prothomalo.com/prothomalo-bangla%2F2025-11-27%2Fuxzkarbs%2F%E0%A7%A7.avif?rect=0%2C43%2C599%2C314&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সুধারাম থানার ভারপ্রাপ্ত কর্মকর্তা (ওসি) মোহাম্মদ তৌহিদুল ইসলাম বলেন, বাসের ভেতরে আগুনে ৪-৫টি সিট পুড়ে গেছে। বাসের চালকের সহকারীরা বাসের ভেতরে ঘুমানোর জন্য মশার কয়েল জ্বালিয়ে বাইরে খাবার খেতে যান। প্রাথমিকভাবে ধারণা করা হচ্ছে, ওই সময় কয়েল থেকে বাসে আগুন লেগেছে। এ ছাড়া অন্য কোনো কারণ রয়েছে কি না, সেটিও তদন্ত করে দেখা হচ্ছে।</p></div></div></div></body></html>"
        },
        {
            "title": "শহিদুল নিজ খরচে তিন কিলোমিটার সড়কে লাগিয়েছেন ১৪০০ তালগাছ | প্রথম আলো",
            "time": "2025-12-13T04:00:00",
            "imgUrl": "https://media.prothomalo.com/prothomalo-bangla%2F2025-12-11%2F74skpjgr%2FRajshahiDH060220251210BAGMARA-TALGACH-3.jpg?rect=0%2C19%2C1040%2C546&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মুরারীপাড়া গ্রামের বাসিন্দা আবদুল মতিন বলেন, শহিদুলের এই গাছ লাগানো এলাকার লোকজন ভালোভাবে দেখছিলেন না। অনেকে তাঁর এই কাজকে পাগলামি বলেন।</p><p>কলেজশিক্ষক ফরিদ উদ্দিন বলেন, দীর্ঘ ১৫ বছর ধরে সন্তানের মতোই পরিচর্যা করে গাছগুলো বড় করেছেন শহিদুল।</p><p>শহিদুল ইসলামের স্ত্রী শরিফা বিবি স্বামীর এই কাজে খুশি। তিনি বলেন, ‘ওই সড়ক দিইয়্যা কোনটেও যাবার লাগলে তালগাছ দেইখ্যা বুক ভরে যায়।’ এসব গাছকে পরিবারের সদস্য বলে মনে হয় তাঁর।</p></div></div></div></body></html>"
        },
        {
            "title": "জড়িয়ে ধরে এ গাছের বয়স মাপা যায় | প্রথম আলো",
            "time": "2025-12-13T04:00:00",
            "imgUrl": "https://media.prothomalo.com/prothomalo-bangla%2F2025-12-12%2F9hkzkekd%2FIMG5432.-%E0%A6%A8%E0%A6%BE-%E0%A6%A6%E0%A6%B6-%E0%A6%AC%E0%A6%BE%E0%A6%B0%E0%A7%8B%E0%A6%9C%E0%A6%A8-%E0%A6%AE%E0%A6%BF%E0%A6%B2%E0%A7%87%E0%A6%93-%E0%A6%8F-%E0%A6%97%E0%A6%BE%E0%A6%9B%E0%A7%87%E0%A6%B0-%E0%A6%AC%E0%A7%87%E0%A7%9C-%E0%A6%AA%E0%A6%BE%E0%A6%93%E0%A7%9F%E0%A6%BE-%E0%A6%AF%E0%A6%BE%E0%A6%AC%E0%A7%87-%E0%A6%A8%E0%A6%BE.jpg?rect=0%2C520%2C5386%2C2828&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সে রাতে আমাদের অন্য সহযাত্রীদের অনেকেই এসে পৌঁছান। কিন্তু হোটেলের রেস্তোরাঁয় রাত সাড়ে আটটার পর খাবারের অর্ডার নিতেই চায় না। রান্নাঘর রাত ১০টায় বন্ধ হয়ে যায় বললেও তার আগে থেকেই ওয়েটাররা নিখোঁজ হয়ে যান। কে, কীভাবে, কোথায় ডিনার করলেন, তা জানি না। পরদিন সকালে ব্রেকফাস্টের সময় সবার সঙ্গে দেখা হয়। এখন এ হোটেলে আমাদের দলটাই সবচেয়ে বড়। অনেকেই দ্রুত ব্রেকফাস্ট সেরে গাইডদের সঙ্গে বসে যাঁর যাঁর সরঞ্জাম মিলিয়ে নেন। কী কী জিনিস ভাড়া নিতে হবে, তার তালিকা করে নিয়ে সবাই রওনা হয়ে যান। সেবাস্তিয়েন, তাহসিন আর আমি হেঁটে হেঁটে আশপাশের এলাকাটা ঘুরে দেখি। একটা চমত্কার রিসোর্ট দেখে তার ভেতরে গিয়ে সেখানকার খোলা উদ্যানে বসি। উজ্জ্বল রোদ, গাছের ছায়া আর গরম কফির সঙ্গে উপভোগ করি নিজেদের গল্প ও আলসেমি।</p></div></div></div></body></html>"
        },
        {
            "title": "হৃদ্‌রোগীদের জন্য সুখবর, চমেক হাসপাতালে নতুন ক্যাথল্যাব | প্রথম আলো",
            "time": "2025-12-13T03:54:18",
            "imgUrl": "https://media.prothomalo.com/prothomalo-bangla%2F2025-12-13%2Fnxcf43ff%2F4903ea5d-eb82-4446-8add-3e3610fd5219.jfif?rect=0%2C178%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বর্তমানে সচল ক্যাথল্যাবটির মেরামতের মেয়াদ ২০২৭ পর্যন্ত রয়েছে। কিন্তু এটি এখনই পর্যাপ্ত সেবা দিয়ে ফেলেছে বলে চিকিৎসকেরা জানান। এর আগে ২০২২ সালে একটি ক্যাথল্যাব নষ্ট হয়। সরবরাহকারী প্রতিষ্ঠানের নির্ধারিত সময় পার হয়ে যাওয়ায় ওই ক্যাথল্যাব মেরামতে তিন কোটি টাকার মতো দরকার। তাই মেরামতে না গিয়ে বিকল্প হিসেবে মানিকগঞ্জের অব্যবহৃত ক্যাথল্যাব আনার সিদ্ধান্ত হয়। এটি স্থাপনের কারণে রোগীদের সেবা বাড়বে বলে আশাবাদ হাসপাতাল কর্তৃপক্ষের।</p><p>চট্টগ্রাম মেডিকেল কলেজে গতকাল এমবিবিএস, বিডিএস ভর্তি পরীক্ষা ও হাসপাতাল পরিদর্শন এবং ক্যাথল্যাবের উদ্বোধন শেষে বিভিন্ন উন্নয়ন কর্মকাণ্ড ও ভবিষ্যৎ পরিকল্পনা–সংক্রান্ত মতবিনিময় সভায় যোগ দেন উপদেষ্টা। হাসপাতালের পরিচালক ব্রিগেডিয়ার জেনারেল মো. তসলিম উদ্দিনের সভাপতিত্বে ও হৃদ্‌রোগ বিভাগের সহযোগী অধ্যাপক আনিসুল আউয়ালের সঞ্চালনায় বিশেষ অতিথি ছিলেন চট্টগ্রাম মেডিকেল বিশ্ববিদ্যালয়ের উপাচার্য ওমর ফারুক ইউসুফ।</p><p>স্বাস্থ্য উপদেষ্টা নূরজাহান বেগম বলেন, ‘আমাদের হাতে সময় বেশি দিন নেই, ফেব্রুয়ারির নির্বাচনের পর নির্বাচিত প্রতিনিধির কাছে ক্ষমতা হস্তান্তর করে আমরা বিদায় নেব। এই স্বল্প সময়ে চট্টগ্রাম মেডিকেল কলেজ হাসপাতালের উন্নয়নে সর্বোচ্চ চেষ্টা করব। চট্টগ্রামে নার্সিং পড়ার আগ্রহ কম। নার্সিং পেশাকে অসম্মানজনক মনে করা হয়। যার কারণে দেশের অন্যান্য বিভাগ থেকে চট্টগ্রামের হাসপাতালগুলোয় নার্স নিয়োগ দিতে হয়।’</p></div></div></div></body></html>"
        },
        {
            "title": "নিজেদের ভাষা বাঁচানোর জন্য লড়াই করা ম্রো শিশুরা ঢাকায় আসছে | প্রথম আলো",
            "time": "2025-12-13T03:51:50",
            "imgUrl": "https://media.prothomalo.com/prothomalo-bangla%2F2025-12-13%2Fjg5d9pi9%2F1.jpeg?rect=0%2C180%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মানুষের জন্য কিছু একটা করার ইচ্ছা থেকে পাড়া কার্বারি চংকত ম্রোর বাড়িতে সান্ধ্য ক্লাস দিয়ে এই স্কুলের যাত্রা শুরু করেন শাহারিয়ার। কিছুদিন পর চংকত ম্রো স্কুল প্রতিষ্ঠার জন্য একটি পাহাড় অনুদান দেন। পরে শাহারিয়ারের সঙ্গে যুক্ত হন লামার চেয়ারম্যানপাড়া সরকারি প্রাথমিক বিদ্যালয়ের সহকারী শিক্ষক উথোয়াইয়ই মারমা।</p><p>২০১৬ সালে তিনজন শিশু নিয়ে শুরু হওয়া স্কুলটিতে এখন পড়ছে ৬৮ জন ম্রো শিশু। ৩০ জন থাকে হোস্টেলে, যা বান্দরবান জেলা পরিষদের সহায়তায় তৈরি হয়েছে। চারজন শিক্ষক আছেন; আর একজন বাবুর্চি রয়েছেন শিশুদের খাবারের দায়িত্বে। স্কুলটিতে শিশুরা নিজের ভাষা শেখার পাশাপাশি বাংলা, গণিত ও ইংরেজি শেখে।</p><p>স্কুলটির উদ্যোক্তারা বলেন, লামার দুর্গম এলাকার শিশুরা শিক্ষার সুযোগ পায় না। পাওমুম থারক্লার শিক্ষার্থীদের প্রায় সবাই পরিবারের প্রথম সন্তান, যারা স্কুলে যাচ্ছে। এখানে শিশুরা বিনা মূল্যে পড়াশোনা করে। তবে হোস্টেলে থাকার জন্য বছরে ৯ হাজার টাকা নেওয়া হয়। টাকা দিতে না পারলে পরিবারের পক্ষ থেকে চাল-ডাল-সবজি নেওয়া হয়।</p></div></div></div></body></html>"
        },
        {
            "title": "‘ধুরন্ধর’ নিয়ে ধুন্ধুমার, কেন এত বিতর্ক এই সিনেমা নিয়ে | প্রথম আলো",
            "time": "2025-12-13T03:45:00",
            "imgUrl": "https://media.prothomalo.com/prothomalo-bangla%2F2025-12-12%2Fvnwz4s5e%2F718e962d-fc1e-44a8-b7e1-862248b3f50c.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>হৃতিক বিতর্ক<br></strong>‘ধুরন্ধর’ নিয়ে বলতে গিয়ে নতুন করে বিতর্কের মুখে পড়েছেন অভিনেতা হৃতিক রোশন। ইনস্টাগ্রাম স্টোরিতে হৃতিক লিখেছেন, ‘আমি সিনেমা ভালোবাসি। আমি তাদের ভালোবাসি যারা গল্পের মধ্যে নিজেকে সঁপে দেয়, যা আপনাকে ঝাঁকুনি দেয়। “ধুরন্ধর” এমনই একটি উদাহরণ। গল্প বলার ধরন অসাধারণ। এটি সত্যিকারের সিনেমা।’</p><p>তবে হৃতিক বিতর্কে পড়েছেন পোস্টের অন্য অংশ নিয়ে। যেখানে তিনি লিখেছেন, ‘আমি হয়তো এর রাজনৈতিক দিকের সঙ্গে একমত নই, চলচ্চিত্রকার হিসেবে আমাদের এটা নিয়ে বিতর্ক করতে পারি।’ এর পরেই ব্যাপক ট্রলের মুখে পড়েছেন। অনেকে সামাজিক যোগাযোগমাধ্যমে এমনও লিখেছেন, ‘রাজনৈতিক বিষয়ের সঙ্গে একমত নন, তবে কি আপনি পাকিস্তানপন্থী?’ অনেকে আবার যশরাজের স্পাই ইউনিভার্সের সিনেমায় হৃতিকের অভিনয় প্রসঙ্গ তুলে ধরেছেন, যেখানে পাকিস্তানি এজেন্টের সঙ্গে ভারতীয় এজেন্টের প্রেম দেখানো হয়। প্রবল বিতর্কের মধ্যে গতকাল আরেকটি পোস্ট করে ক্ষতকে প্রলেপ দেওয়ার চেষ্টা করেছেন হৃতিক; কিন্তু ততক্ষণে যা হওয়ার হয়ে গেছে।</p></div></div></div></body></html>"
        },
        {
            "title": "ক্রিকেটের তিন সংস্করণের মধ্যে টি-টোয়েন্টিতেই ঝোড়ো ব্যাটিং বেশি দেখা যায়। এই সংস্করণে ফিফটি আর সেঞ্চুরিও তাই দ্রুতই হয়। আন্তর্জাতিক টি-টোয়েন্টির দ্রুততম ১০ সেঞ্চুরির খবর জানুন এখানে। | প্রথম আলো",
            "time": "2025-12-13T03:30:03",
            "imgUrl": "https://media.prothomalo.com/prothomalo-bangla%2F2025-12-12%2F8sa7h1wi%2FWhatsApp-Image-2025-12-12-at-7.17.32-PM.jpeg?rect=0%2C19%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০২৫ সালের জুলাইয়ে অস্ট্রেলিয়া–ওয়েস্ট ইন্ডিজ সিরিজের তৃতীয় টি–টোয়েন্টি ছিল এটি। ক্যারিবীয়দের ২১৪ রান তাড়া করতে নেমে অস্ট্রেলিয়া ৬১ রানে ৩ উইকেট হারানোর পর মাঠে নামেন টিম ডেভিড। এরপর যখন মাঠ ছাড়েন, নামের পাশে ৩৭ বলে ১০২ রানের ইনিংসের ঝোড়ো ইনিংস। </p><p>অস্ট্রেলিয়া ম্যাচ জিতে যায় ২৩ বল হাতে রেখেই। ডেভিডের ৬ চার ও ১১ ছক্কায় খেলা ইনিংসটি আন্তর্জাতিক টি–টোয়েন্টিতে যৌথভাবে দশম দ্রুততম। </p><p>সমান বলে টি–টোয়েন্টি সেঞ্চুরি আছে নামিবিয়ার জেজে স্মিট (কেনিয়ার বিপক্ষে ২০২৫ সালের সেপ্টেম্বরে), মাল্টার প্রিয়ান পুষ্পরঞ্জন (এস্তোনিয়ার বিপক্ষে ২০২৫ সালের মে–তে), হাঙ্গেরির শেখ রাসিক (মাল্টার বিপক্ষে ২০২৫ সালের ফেব্রুয়ারিতে) এবং ভারতের অভিষেক শর্মার।</p></div></div></div></body></html>"
        },
        {
            "title": "সকালেই পড়ুন আলোচিত ৫ খবর | প্রথম আলো",
            "time": "2025-12-13T03:23:34",
            "imgUrl": "https://media.prothomalo.com/prothomalo-bangla%2F2023-11%2F96ef562e-2cfa-4151-b57a-ce77cdb446ff%2FWhatsApp_Image_2023_02_27_at_08_34_41.jpeg?rect=0%2C106%2C1423%2C747&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">ব্যাটারিচালিত রিকশায় বসা ওসমান হাদিকে গুলি করেন মোটরসাইকেলের পেছনে বসা ব্যক্তি। দ্রুত ঘটনা ঘটিয়ে তাঁরা ওই মোটরসাইকেলে সেখান থেকে চলে যান</figcaption><figcaption class=\"story-element-image-attribution\">ছবি: সিসি ক্যামেরার ফুটেজ থেকে নেওয়া</figcaption></p></div></div></body></html>"
        },
        {
            "title": "বাইরের সদস্য রাখা বাধ্যতামূলক করতে হবে | প্রথম আলো",
            "time": "2025-12-13T03:15:00",
            "imgUrl": "https://media.prothomalo.com/prothomalo-bangla%2F2020-10%2F0ecf7067-d7c9-4778-946d-6ab4364b034e%2Feditorial_2.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাইরের সদস্যদের বাধ্যতামূলক উপস্থিতি অভিযোগ নিষ্পত্তির ক্ষেত্রে অপরিহার্য কিছু ভূমিকা পালন করে। অভ্যন্তরীণ অভিযোগ কমিটিতে যখন সম্পূর্ণ প্রতিষ্ঠানের নিজস্ব লোক থাকে, তখন প্রতিষ্ঠানটির নিজস্ব ভাবমূর্তি বা স্বার্থ রক্ষার প্রবণতা দেখা যায়। ফলে অভিযোগ ধামাচাপা দেওয়া, অভিযুক্ত প্রভাবশালী হলে পক্ষ নেওয়া কিংবা ভুক্তভোগীকে চাপ দেওয়ার সুযোগ তৈরি হয়। বাইরের নিরপেক্ষ সদস্য থাকলে এই ঝুঁকি বহুলাংশে কমে আসে। যৌন হয়রানি একটি সংবেদনশীল এবং আইনি বিষয়। জেন্ডার ও নিপীড়ন প্রতিরোধে অভিজ্ঞ বহিঃসদস্যরা তদন্তের সঠিক পদ্ধতি, ভুক্তভোগীর মনস্তাত্ত্বিক অবস্থা এবং আইনের জটিলতাগুলো সঠিকভাবে মোকাবিলা করতে সক্ষম হন। মানবাধিকারকর্মীদের বক্তব্য, এমনিতেই নারীরা সহজে যৌন হয়রানির অভিযোগ করতে চান না। যখন তাঁরা দেখবেন অভিযোগ কমিটি সম্পূর্ণ প্রতিষ্ঠানের নিজস্ব লোক দিয়ে গঠিত, তখন ন্যায়বিচার পাওয়ার ভরসা হারিয়ে ফেলেন এবং অভিযোগ করা থেকে বিরত থাকেন। তার মানে বাইরের সদস্যের উপস্থিতি ভুক্তভোগীর আস্থা বৃদ্ধি করে।</p><p>পোশাক কারখানার মালিকদের একজন নেতার যুক্তি হলো, ‘বাইরের এত উপযুক্ত লোক খুঁজে বের করা কঠিন। তাঁরা যে নারীর পক্ষে কাজ করেন, সেটা কে সাক্ষ্য দেবে! নারী অধিকারভিত্তিক বা নানা সংগঠনের নাম নিয়ে বিদেশের এজেন্ট হয়ে কাজ করতে পারেন কেউ।’ সরকারি দপ্তর থেকে বাইরের কোনো ব্যক্তিকে রাখলে তাঁরা আপত্তি করবেন না বলে জানান তিনি। তবে তাঁর এই যুক্তিগুলো অত্যন্ত দুর্বল এবং কার্যত ন্যায়বিচারকে ব্যাহত করার অজুহাত মাত্র। দেশে জেন্ডার ও আইনগত জ্ঞানে দক্ষ নারীর অভাব নেই। আর সরকারি দপ্তর থেকে সদস্য রাখার প্রস্তাবটিও নিরপেক্ষতা নিশ্চিত করে না। কারণ, সরকারি দপ্তরগুলোও প্রায়ই প্রতিষ্ঠানের সঙ্গে কোনো না কোনো প্রশাসনিক বন্ধনে আবদ্ধ থাকে।</p></div></div></div></body></html>"
        },
        {
            "title": "অনিয়ম রোধে কঠোর নজরদারি প্রয়োজন | প্রথম আলো",
            "time": "2025-12-13T03:11:31",
            "imgUrl": "https://media.prothomalo.com/prothomalo-bangla%2F2020-10%2F1d63e6da-a8a2-4b30-a01c-0443c6229cd7%2Feditorial_3.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যক্ষ্মার মতো সংক্রামক রোগ মোকাবিলায় রাষ্ট্র, বেসরকারি সংস্থা ও উন্নয়ন সহযোগীদের সম্মিলিত প্রচেষ্টার ওপর জনগণের আস্থা গড়ে ওঠে। ফলে যক্ষ্মা নিয়ন্ত্রণ কর্মসূচিতে অনিয়মের এমন অভিযোগ জনস্বাস্থ্যের নিরাপত্তাব্যবস্থার দুর্বলতা নিয়ে প্রশ্ন তোলে।</p><p>সিভিল সার্জনের তদন্ত প্রতিবেদনে জানা যায়, রোগীর সংখ্যা বেশি দেখানোর উদ্দেশ্যে সুস্থ ব্যক্তিদের যক্ষ্মারোগী হিসেবে তালিকাভুক্ত করা হয়েছে। প্রকৃত রোগীর কফের নমুনা ব্যবহার করে পরীক্ষার ফল জাল করার অভিযোগও রয়েছে। এর ফলে যাঁদের যক্ষ্মা নেই, তাঁদের দীর্ঘদিন ধরে শক্তিশালী ওষুধ গ্রহণ করতে হয়েছে, যার গুরুতর পার্শ্বপ্রতিক্রিয়া রয়েছে। এটি চিকিৎসা নীতিমালার চরম লঙ্ঘন এবং মানবাধিকারের পরিপন্থী কর্মকাণ্ড।</p><p>ভ্রাম্যমাণ আদালতের অভিযানে পরিত্যক্ত ওষুধ, নিয়মবহির্ভূত মজুত এবং নথিপত্রে অসংগতি ধরা পড়েছে। এসব ঘটনা প্রমাণ করে, কার্যকর নজরদারি ও স্বচ্ছতা না থাকলে জনস্বাস্থ্য খাতে অনিয়ম, অব্যবস্থাপনা ও দুর্নীতি সহজেই বিস্তার লাভ করতে পারে। আরও উদ্বেগের বিষয় হলো অভিযানের পর ব্র্যাকের মাঠপর্যায়ের সেবা বন্ধ হয়ে যাওয়া। এতে অনিয়মে জড়িত ব্যক্তিদের পরিবর্তে সাধারণ মানুষেরই বেশি ক্ষতিগ্রস্ত হওয়ার আশঙ্কা তৈরি হয়েছে।</p></div></div></div></body></html>"
        },
        {
            "title": "ড্রাগন ফল বিক্রি করে কারও আয় ১০ লাখ, কারও ১৫ লাখ টাকা | প্রথম আলো",
            "time": "2025-12-13T03:00:00",
            "imgUrl": "https://media.prothomalo.com/prothomalo-bangla%2F2025-12-12%2Fz153jdbb%2FDragon-1.jpg?rect=0%2C90%2C1599%2C839&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাঙামাটিতেও ড্রাগন চাষ বাড়ছে দ্রুত। কৃষি সম্প্রসারণ অধিদপ্তরের হিসাবে, ২০১৮-১৯ অর্থবছরে রাঙামাটিতে মাত্র ৪ হেক্টর জমিতে ড্রাগনের চাষ হতো, উৎপাদন ছিল ৩৩ টন। সাত বছর পর, অর্থাৎ ২০২৪-২৫ অর্থবছরে জমি বেড়ে দাঁড়িয়েছে ৫০ হেক্টরে, উৎপাদন হয়েছে ৫৪৮ টন। এতে জমি বেড়েছে সাড়ে ১২ গুণ, উৎপাদন বেড়েছে সাড়ে ১৬ গুণ।</p><p>রাঙামাটি পৌরসভার বাসিন্দা জ্ঞানময় তঞ্চঙ্গ্যার বাগানে ৩০০টি গাছ। তিনি সবে শুরু করেছেন। এ বছর তিনি প্রায় ৪২ হাজার টাকা পেয়েছেন ড্রাগন বিক্রি করে। জ্ঞানময় প্রথম আলোকে বলেন, স্থানীয় লোকজনের কাছে শুনে তিনি এ ফল চাষ শুরু করেছেন। প্রথম বছরই লাভ পেয়েছেন।</p><p>খাগড়াছড়িতেও একই চিত্র। ২০১৮-১৯ অর্থবছরে সেখানে ৮ হেক্টর জমিতে উৎপাদন ছিল মাত্র ৬ টন। সাত বছরের ব্যবধানে জমি বেড়ে দাঁড়িয়েছে ৮৫ হেক্টরে, উৎপাদন হয়েছে ৩০১ টন। অর্থাৎ উৎপাদন বেড়েছে ৫০ গুণ, জমি বেড়েছে ১০ গুণ।</p><p>এ জেলার দীঘিনালা উপজেলার ডলুছড়ি এলাকার কৃষক সুমতিলাল চাকমার বাগানে গাছের সংখ্যা ২ হাজার। ২০২৩ সাল থেকে তিনি এ ফল চাষ করছেন। সুমতিলাল জানান, প্রায় ৭ লাখ টাকা লেনদেন করেছেন। এর মধ্যে লাভের পরিমাণ ২ থেকে ৩ লাখ টাকা।</p></div></div></div></body></html>"
        }
    ]
}