{
    "source": "প্রথম আলো",
    "articles": [
        {
            "title": "আয়কর ফাঁকির মামলায় খালাস রুহুল কুদ্দুস, মনোনয়নপত্র প্রত্যাহার করলেন তাঁর স্ত্রী | প্রথম আলো",
            "time": "2026-01-12T05:24:46",
            "imgUrl": "https://media.prothomalo.com/prothomalo-bangla%2F2026-01-12%2Ftksesv5g%2FNatoreDH060420260112Natore-Sabina-ysmin-photo-2.jpg?rect=0%2C114%2C4800%2C2520&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ বিষয়ে সাবিনা ইয়াসমিন বলেন, তিনি মনোনয়ন ফরম সংগ্রহ করেছিলেন এবং তা বৈধ হিসেবে বিবেচিত হয়েছিল। তবে একই আসনে তাঁর স্বামী বিএনপির দলীয় মনোনীত প্রার্থী হওয়ায় তিনি মনোনয়নপত্র প্রত্যাহার করে নিয়েছেন। দলের মনোনীত প্রার্থীকে বিজয়ী করাই তাঁর প্রধান লক্ষ্য।</p><p>আয়কর ফাঁকির মামলায় খালাস পাওয়ার বিষয়ে রুহুল কুদ্দুস তালুকদার দুলু বলেন, তাঁর বিরুদ্ধে আনা অভিযোগ প্রমাণ করতে ব্যর্থ হয়েছে এনবিআর। তাঁকে হয়রানি করার জন্য ১৭ বছর আগে মামলাটি করা হয়েছিল। মামলার রায়ে ন্যায়বিচার নিশ্চিত হয়েছে।</p></div></div></div></body></html>"
        },
        {
            "title": "ট্রাম্পের হুমকির মুখে গ্রিনল্যান্ড সংকট এখন ‘চরম সন্ধিক্ষণে’: ডেনমার্ক | প্রথম আলো",
            "time": "2026-01-12T05:24:37",
            "imgUrl": "https://media.prothomalo.com/prothomalo-bangla%2F2026-01-12%2F1tzchj40%2FDenmark%E2%80%99s-PM.jpg?rect=0%2C12%2C770%2C404&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সামাজিক যোগাযোগমাধ্যম ফেসবুকে দেওয়া এক পোস্টে ফ্রেডেরিকসেন বলেন, ডেনমার্ক যেকোনো স্থানে নিজেদের মূল্যবোধ রক্ষায় প্রস্তুত, বিশেষ করে আর্কটিক অঞ্চলে। তিনি বলেন, ‘আমরা আন্তর্জাতিক আইন এবং জনগণের স্বাধিকারে বিশ্বাস করি।’</p><p>স্বায়ত্তশাসিত এই ডেনিশ অঞ্চলের ওপর ট্রাম্পের সাম্প্রতিক দাবির বিপক্ষে ডেনমার্ককে সমর্থন দিয়েছে জার্মানি ও সুইডেন।</p><p>সম্প্রতি ডোনাল্ড ট্রাম্প আবারও গ্রিনল্যান্ড দখলের ইচ্ছা পোষণ করে বলেন, ডেনমার্ক পছন্দ করুক বা না করুক, ওয়াশিংটন গ্রিনল্যান্ড নিয়ে কিছু একটা করতে যাচ্ছে।’ ট্রাম্পের দাবি, আর্কটিক অঞ্চলে রাশিয়া ও চীনের ক্রমবর্ধমান সামরিক তৎপরতা যুক্তরাষ্ট্রের জাতীয় নিরাপত্তার জন্য বড় হুমকি।</p></div></div></div></body></html>"
        },
        {
            "title": "মিয়ানমারের বিরুদ্ধে জাতিগত নিধনের অভিযোগে করা মামলার বিচার আন্তর্জাতিক আদালতে শুরু হচ্ছে | প্রথম আলো",
            "time": "2026-01-12T05:14:53",
            "imgUrl": "https://media.prothomalo.com/prothomalo-bangla%2F2026-01-12%2Fjpqlcs27%2FICJ.jpg?rect=0%2C17%2C668%2C351&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জাতিসংঘে মিয়ানমারবিষয়ক স্বাধীন তদন্তপ্রক্রিয়ার প্রধান নিকোলাস কৌমজিয়ান রয়টার্সকে বলেন, ‘জাতিগত নিধনকে কীভাবে সংজ্ঞায়িত করা হবে, কীভাবে তা প্রমাণ করা যাবে এবং এসব লঙ্ঘনের প্রতিকার কীভাবে নিশ্চিত করা যেতে পারে—সে বিষয়ে অত্যন্ত গুরুত্বপূর্ণ নজির স্থাপন করতে পারে এই মামলা।’</p><p>মুসলিম–অধ্যুষিত পশ্চিম আফ্রিকার দেশ গাম্বিয়া ২০১৯ সালে মিয়ানমারের বিরুদ্ধে আন্তর্জাতিক বিচার আদালতে (আইসিজে) এই মামলা দায়ের করে। মামলায় অভিযোগ করা হয়, মিয়ানমার তাদের পশ্চিমাঞ্চলীয় প্রত্যন্ত রাখাইন রাজ্যে বসবাসকারী প্রধানত মুসলিম সংখ্যালঘু রোহিঙ্গাদের বিরুদ্ধে জাতিগত নিধন চালিয়েছে।</p><p>২০১৭ সালে মিয়ানমারের সশস্ত্র বাহিনী একটি সামরিক অভিযান চালায়। এ ঘটনায় অন্তত ৭ লাখ ৩০ হাজার রোহিঙ্গা নিজ ঘরবাড়ি ছেড়ে পালিয়ে বাংলাদেশে আশ্রয় নিতে বাধ্য হয়। এসব মানুষ মিয়ানমারে হত্যাকাণ্ড, দলবদ্ধ ধর্ষণ ও অগ্নিসংযোগের ভয়াবহ অভিজ্ঞতার কথা তুলে ধরেছেন।</p></div></div></div></body></html>"
        },
        {
            "title": "বাংলাদেশকে ভারতেই খেলতে বলবে আইসিসি, বদলাবে ভেন্যু | প্রথম আলো",
            "time": "2026-01-12T05:09:34",
            "imgUrl": "https://media.prothomalo.com/prothomalo-bangla%2F2026-01-12%2Fynrtymuc%2FVRJ2848.jpg?rect=0%2C0%2C3027%2C1589&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বর্তমান সূচি অনুযায়ী, আগামী ৭ ফেব্রুয়ারি থেকে শুরু হতে যাওয়া দশম টি-টোয়েন্টি বিশ্বকাপের গ্রুপ পর্বে বাংলাদেশের চারটি ম্যাচই ভারতে হওয়ার কথা। যার মধ্যে প্রথম তিনটি কলকাতায়, শেষটি মুম্বাইয়ে। ভারতের ক্রিকেটভিত্তিক পোর্টাল ক্রিকবাজ জানিয়েছে, বিসিবি শ্রীলঙ্কায় খেলার ব্যাপারে অনড় থাকলেও আইসিসি ভারতের ভেতরেই বিকল্প ভেন্যু খুঁজছে।</p><p>জানা গেছে, আইসিসি এবং টি–টোয়েন্টি বিশ্বকাপের সহ-আয়োজক বিসিসিআই এরই মধ্যে তামিলনাড়ু ক্রিকেট অ্যাসোসিয়েশন (টিএনসিএ) এবং কেরালা ক্রিকেট অ্যাসোসিয়েশনের (কেসিএ) সঙ্গে যোগাযোগ করেছে। একই ধরনের তথ্য দিয়েছে এনডিটিভি-ও। </p><p>গতকাল গুজরাটের বড়োদরায় বিসিসিআই কর্মকর্তাদের সঙ্গে আইসিসি চেয়ারম্যান জয় শাহর একটি বৈঠক অনুষ্ঠিত হয়। সেই বৈঠকেই বিকল্প ভেন্যু প্রস্তাবের সিদ্ধান্ত হয়েছিল কি না, তা অবশ্য কোনো সংবাদমাধ্যমই বলেনি।</p></div></div></div></body></html>"
        },
        {
            "title": "জকসু নির্বাচন তো হলো, কিন্তু নির্বাচিতরা বসবেন কোথায় | প্রথম আলো",
            "time": "2026-01-12T05:00:10",
            "imgUrl": "https://media.prothomalo.com/prothomalo-bangla%2F2026-01-08%2Facxrtk6g%2FJnU_Result_01.jpeg?rect=0%2C49%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>শিক্ষার্থী ও নির্বাচিত প্রতিনিধিরা যা বলছেন</strong></p><p>জকসুর কার্যালয়–সংকটটি সাধারণ শিক্ষার্থীদের মধ্যেও আলোচনা তৈরি করেছে। অনেক শিক্ষার্থী আশা করছেন, দ্রুত জকসুর কার্যক্রম শুরু হবে এবং নির্বাচিত প্রতিনিধিরা তাঁদের দাবিদাওয়া তুলে ধরবেন। কিন্তু অফিস ও বসার জায়গা নিয়ে অনিশ্চয়তা থাকলে সেই প্রত্যাশা পূরণে বিলম্ব হতে পারে বলে আশঙ্কা করছেন তাঁরা।</p><p>ইতিহাস বিভাগের চতুর্থ বর্ষের শিক্ষার্থী সাইফুর রহমান প্রথম আলোকে বলেন, জকসুর জন্য স্থায়ী অবকাঠামো নিশ্চিত করা এখন সময়ের দাবি। জকসু শুধু একটি প্রতিনিধি পরিষদ নয়; এটি শিক্ষার্থীদের গণতান্ত্রিক চর্চার কেন্দ্র। সাধারণ শিক্ষার্থীরা যাতে তাঁদের নির্বাচিত প্রতিনিধিদের কাছে সমস্যাগুলো জানাতে পারেন, সে জন্য সুসংগঠিত অফিস, সভাকক্ষ ও প্রশাসনিক সহায়তা থাকা জরুরি।</p><p>সংগীত বিভাগের শিক্ষার্থী চয়ন শিকদার ফেসবুকে লিখেছেন, বৃত্তি ও জকসুর জন্য আন্দোলন করেছিলাম সবাই, জকসু তো হয়ে গেল। বৃত্তির কী খবর? ৭ তারিখের মধ্যে তালিকা প্রকাশ করার কথা ছিল? যাদেরকে শিক্ষার্থীরা প্রতিনিধি হিসেবে গ্রহণ করেছে, এবার আপনাদের পালা। অতিদ্রুত বৃত্তি বাস্তবায়ন করুন। দায়িত্ব নেওয়ার পর এটাই আপনাদের প্রথম কাজ হতে হবে।</p><p>কার্যালয় নিয়ে অনিশ্চয়তায় রয়েছেন জকসুর নবনির্বাচিত ভিপি রিয়াজুল ইসলামও। তিনি প্রথম আলোকে বলেন, ‘প্রশাসনের সঙ্গে যোগাযোগ করেছি, এ বিষয়ে স্পষ্ট কোনো কিছু বলেনি।’</p><p>সুনির্দিষ্ট কক্ষ না থাকলে কার্যক্রম ব্যাহত হওয়ার শঙ্কার কথা জানিয়ে রিয়াজুল ইসলাম বলেন, ‘নির্বাচিত হওয়ায় শিক্ষার্থী ও সাংবাদিকেরা আসবেন, তাঁদের সঙ্গে বসে কোথায় কথা বলব, আমরা জানি না। শিক্ষার্থীদের বেশ কিছু দাবিদাওয়া এই মুহূর্তে ঝুলে আছে, এসব সমস্যার সমাধান না হলে নির্বাচিত প্রতিনিধিদের দায়িত্ব নিয়ে কথা বলা শুরু হবে। আমরা যৌক্তিক সমাধান চাই, কাজ করার সুযোগ দেওয়া হোক।’</p></div></div></div></body></html>"
        },
        {
            "title": "টেকনাফ সীমান্তে গুলিবিদ্ধ এক রোহিঙ্গা যুবককে হাসপাতালে ভর্তি | প্রথম আলো",
            "time": "2026-01-12T04:55:33",
            "imgUrl": "https://media.prothomalo.com/prothomalo-bangla%2F2026-01-12%2Fgagyys0x%2FWhatsApp-Image-2026-01-12-at-10.32.53.jpeg?rect=0%2C87%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মিয়ানমারের রাখাইন রাজ্যে বিমান হামলা, ড্রোন হামলা, মর্টার শেল ও বোমা বিস্ফোরণ থামছে না। তিন দিন ধরে রাখাইন রাজ্যের মংডু টাউনশিপের আশপাশের এলাকায় সশস্ত্র গোষ্ঠী আরাকান আর্মির (এএ) অবস্থানে বিমান হামলা জোরদার করেছে সরকারি জান্তা বাহিনী। অন্যদিকে আরাকান আর্মির সঙ্গে স্থলভাগে সংঘর্ষে জড়িয়েছে রোহিঙ্গাদের সশস্ত্র তিনটি গোষ্ঠী। এ কারণে সীমান্ত পরিস্থিতি দিন দিন জটিল হচ্ছে। ওপারের বিকট বিস্ফোরণে সীমান্তবর্তী টেকনাফের গ্রামগুলো কেঁপে উঠছে। ওপার থেকে ছোড়া গুলি এসে পড়ছে এপারে লোকজনের ঘরবাড়ি, চিংড়িঘের ও নাফ নদীতে।</p><p>গতকাল রোববার সকালে মিয়ানমার সীমান্তের ওপার থেকে আসা গুলিতে আহত হয়েছে হুজাইফা আফনান (৯) নামের টেকনাফের এক শিশু। তাকে চট্টগ্রাম মেডিকেল কলেজ হাসপাতালের আইসিইউতে (নিবিড় পরিচর্যাকেন্দ্র) ভর্তি করা হয়েছে। সেখানে লাইফ সাপোর্টে রাখা হয়েছে তৃতীয় শ্রেণিতে পড়ুয়া ওই শিশুকে।</p></div></div></div></body></html>"
        },
        {
            "title": "কার হাতে উঠল কোন পুরস্কার | প্রথম আলো",
            "time": "2026-01-12T04:45:00",
            "imgUrl": "https://media.prothomalo.com/prothomalo-bangla%2F2026-01-12%2Fmden4cof%2F34c3caca-f5ea-431b-9132-558580450977.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>বেস্ট পিকচার (নন-ইংলিশ ল্যাঙ্গুয়েজ)<br></strong>‘দ্য সিক্রেট এজেন্ট’, ব্রাজিল</p><p><strong>বেস্ট ডিরেক্টর—মোশন পিকচার<br></strong>পল টমাস অ্যান্ডারসন, ‘ওয়ান ব্যাটল আফটার অ্যানাদার’</p><p><strong>বেস্ট পরফরম্যান্স বাই অ্যান অ্যাক্ট্রেস ইন আ মোশন পিকচার<br></strong>ড্রামা জেসি বাকলি, ‘হ্যামনেট’</p><p><strong>বেস্ট পরফরম্যান্স বাই অ্যান অ্যাক্টর ইন আ মোশন পিকচার, ড্রামা<br></strong>ওয়াগনার মোওরা, ‘দ্য সিক্রেট এজেন্ট’</p></div></div></div></body></html>"
        },
        {
            "title": "রাজবাড়ীতে অবৈধ আগ্নেয়াস্ত্রসহ বিএনপি নেতা গ্রেপ্তার | প্রথম আলো",
            "time": "2026-01-12T04:42:19",
            "imgUrl": "https://media.prothomalo.com/prothomalo-bangla%2F2026-01-12%2F3eku8kb2%2FRajbariDH054420260112FBIMG1768132590778.jpg?rect=0%2C465%2C1536%2C806&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গতকাল দুপুরে দুবলাবাড়ি ইটভাটার অফিসে বসে মশিউল আড্ডা দিচ্ছেন—এমন গোপন সংবাদের ভিত্তিতে রাজবাড়ী সেনাক্যাম্পের একটি দল সেখানে অভিযান চালায়। অভিযানে আগ্নেয়াস্ত্র, ওয়াকিটকি, মাদকসহ দুজনকে গ্রেপ্তার করা হয়। যৌথ বাহিনীর কাছে প্রাথমিক জিজ্ঞাসাবাদে খোন্দকার মশিউল আজম স্বীকার করেন, তাঁর বাহিনীর মাধ্যমে এলাকায় চাঁদাবাজি চালানো হতো এবং বিটিআরসির অনুমোদন ছাড়াই ওয়াকিটকি ব্যবহার করে তিনি তাঁর বাহিনীর কার্যক্রম পরিচালনা করতেন।</p><p>মশিউলের স্ত্রী কোহিনুর বেগম সাংবাদিকদের বলেন, ‘তাঁর বিরুদ্ধে মামলা থাকায় ওই মামলায় গ্রেপ্তার করা হয়েছে বলে শুনেছি। এ ছাড়া তাঁর বিরুদ্ধে ষড়যন্ত্র হচ্ছে, এটাও শুনেছি। বিজ্ঞ আদালতের কাছে আমি ন্যায়বিচার চাইব।’</p><p>সহকারী পুলিশ সুপার (পাংশা সার্কেল) দেবব্রত সরকার প্রথম আলোকে বলেন, সরকারি কাজে বাধা দেওয়া ও পুলিশের ওপর হামলার মামলায় গ্রেপ্তার খোন্দকার মশিউল আজমকে রাজবাড়ী সদর থানায় রাখা হয়েছে। এ ছাড়া তাঁর বিরুদ্ধে নতুন করে অস্ত্র আইনে এবং বাংলাদেশ টেলিযোগাযোগ নিয়ন্ত্রণ আইন, ২০০১-এর ধারায় দুটি মামলা করা হয়েছে। আজ সোমবার তাঁকে রাজবাড়ীর আদালতে পাঠানোর প্রস্তুতি নেওয়া হচ্ছে।</p></div></div></div></body></html>"
        },
        {
            "title": "সামনে বাঘ এলে কুড়ালই ছিল শেষ ভরসা | প্রথম আলো",
            "time": "2026-01-12T04:39:39",
            "imgUrl": "https://media.prothomalo.com/prothomalo-bangla%2F2026-01-12%2F3k1m9jb3%2FKhulnaDH159620260111koyra_Khulna_kousar_gain.jpg?rect=0%2C0%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>খুলনার কয়রা উপজেলার গোলখালীর কওসার গাইন ৩৫ বছর ধরে সুন্দরবনের ওপর নির্ভরশীল। জীবনের তাগিদে মাছ ধরা, কাঁকড়া শিকার ও মধু সংগ্রহ করেন। সুন্দরবনেই বাঘের আক্রমণে তিনি বড় ভাই অমেদ আলীকে হারান। ৭ বছর আগে মধু সংগ্রহে গিয়ে নিজেও এক বাঘের মুখোমুখি হয়ে কুড়াল ও সঙ্গীদের সাহায্যে প্রাণে বাঁচেন। তবুও ‘পেট চালাতে’ মৃত্যুর ভয় ও বাঘের স্মৃতিকে সঙ্গী করে সুন্দরবনের পথে আবারও তার যাত্রা।</p></div></div></div></body></html>"
        },
        {
            "title": "ঢাবির গার্হস্থ্য অর্থনীতি ইউনিটের ভর্তি পরীক্ষা, জেনে নিন সব তথ্য | প্রথম আলো",
            "time": "2026-01-12T04:39:03",
            "imgUrl": "https://media.prothomalo.com/prothomalo-bangla%2F2024-07%2F99ee479a-c29b-431b-9766-2cc062969479%2F%E0%A6%85%E0%A6%A8%E0%A6%BF%E0%A6%B0%E0%A7%8D%E0%A6%A6%E0%A6%BF%E0%A6%B7%E0%A7%8D%E0%A6%9F%E0%A6%95%E0%A6%BE%E0%A6%B2%E0%A7%87%E0%A6%B0%20%E0%A6%9C%E0%A6%A8%E0%A7%8D%E0%A6%AF%20%E0%A6%AC%E0%A6%A8%E0%A7%8D%E0%A6%A7%20%E0%A6%A2%E0%A6%BE%E0%A6%95%E0%A6%BE%20%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F%2C%20%E0%A6%B9%E0%A6%B2%20%E0%A6%A4%E0%A7%8D%E0%A6%AF%E0%A6%BE%E0%A6%97%E0%A7%87%E0%A6%B0%20%E0%A6%A8%E0%A6%BF%E0%A6%B0%E0%A7%8D%E0%A6%A6%E0%A7%87%E0%A6%B6?rect=0%2C0%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>আবেদনপ্রক্রিয়া যেভাবে</strong></p><p>অনলাইনে ভর্তির প্রাথমিক আবেদন <a target=\"_blank\" href=\"https://collegeadmission.eis.du.ac.bd/\" rel=\"nofollow\">ওয়েবসাইট </a>থেকে করতে হবে। ভর্তির আবেদনের জন্য শিক্ষার্থীর উচ্চমাধ্যমিক ও মাধ্যমিকের তথ্য, বর্তমান ঠিকানা ও মোবাইল নম্বর, মাতা–পিতার জাতীয় পরিচয়পত্র নম্বর (ঐচ্ছিক), কোটাসংক্রান্ত তথ্য এবং স্ক্যান করা একটি ছবির প্রয়োজন হবে।<br>প্রার্থী যদি ইতিমধ্যে ঢাকা বিশ্ববিদ্যালয়ের অন্য কোনো ইউনিটে আবেদন করে থাকেন, তবে ওই প্রার্থী সরাসরি তাঁর উচ্চমাধ্যমিকের রোল, বোর্ড ও মাধ্যমিক পরীক্ষার রোল ব্যবহার করে ওয়েবসাইটে লগইন করতে পারবেন এবং নতুন করে কোনো তথ্য দিতে হবে না।</p><p><strong>ভর্তির আবেদন ফি</strong></p><p>ভর্তির আবেদন ফি বাবদ ৮৫০ টাকা তাৎক্ষণিক অনলাইনে মোবাইল ব্যাংকিং সার্ভিস (বিকাশ, নগদ, রকেট ইত্যাদি) বা ডেবিট–ক্রেডিট কার্ডের মাধ্যমে বা চারটি রাষ্ট্রায়ত্ত ব্যাংকে (সোনালী, জনতা, অগ্রণী ও রূপালী) নির্ধারিত সময়সীমার মধ্যে জমা প্রদান করা যাবে। আবেদন ও ফি জমার বিষয়ের বিস্তারিত নির্দেশনাবলি ওয়েবসাইটে পাওয়া যাবে।</p><p>এ লেভেল, ও লেভেল বা সমমান বিদেশি শিক্ষাক্রমে বা উন্মুক্ত বিশ্ববিদ্যালয় থেকে উত্তীর্ণ শিক্ষার্থীদের সমতা নিরূপণের জন্য <a target=\"_blank\" href=\"https://collegeadmission.eis.du.ac.bd/\" rel=\"nofollow\">ওয়েবসাইটে</a> গিয়ে ‘সমমান আবেদন’ বা ‘Equivalence Application’ মেন্যুতে আবেদন করে তাৎক্ষণিক অনলাইনে নির্ধারিত ১০০০ টাকা ফি জমা দিতে হবে। সমতা নিরূপণের পর প্রাপ্ত ‘Equivalence ID, HSC Roll ও SSC Roll’ ব্যবহার করে সাধারণ শিক্ষার্থীদের মতো তাঁরাও একই ওয়েবসাইটে লগইন করে ভর্তি পরীক্ষার জন্য আবেদন করতে পারবেন।</p></div></div></div></body></html>"
        },
        {
            "title": "বাংলাদেশ সুগারক্রপ গবেষণা ইনস্টিটিউটে চাকরি, ৬ষ্ঠ ও ৯ম গ্রেডে নেবে ১৭ জন | প্রথম আলো",
            "time": "2026-01-12T04:33:31",
            "imgUrl": "https://media.prothomalo.com/prothomalo-bangla%2F2021-08%2Ff01f6036-d7c7-4ff5-b7ca-4b1fb590c867%2F7_____Jobs_hand_Shake.JPG?rect=0%2C0%2C633%2C332&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>আবেদন ফি<br></strong>২০০ টাকা (ব্যাংক ড্রাফট/পে-অর্ডার মহাপরিচালক, বাংলাদেশ সুগারক্রপ গবেষণা ইনস্টিটিউট বরাবর জনতা ব্যাংক লিমিটেড, বাংলাদেশ ইক্ষু গবেষণা ইনস্টিটিউট শাখা, পাবনা–এর অনুকূলে প্রেরণ করতে হবে)।<br>**অনগ্রসর নাগরিকদের ক্ষেত্রে পরীক্ষার ফি বাবদ ৫০ টাকা।</p><p><strong>আবেদনের সময়সীমা<br></strong>আবেদন শুরু: ৮ জানুয়ারি ২০২৬<br>আবেদন শেষ: ২৮ জানুয়ারি ২০২৬ (ডাকযোগে আবেদনের ক্ষেত্রে এই তারিখের মধ্যে আবেদনপত্র পৌঁছাতে হবে)।</p></div></div></div></body></html>"
        },
        {
            "title": "তারেক রহমানের সিলেট সফর চূড়ান্ত, তিন জেলায় নির্বাচনী সমাবেশ | প্রথম আলো",
            "time": "2026-01-12T04:32:08",
            "imgUrl": "https://media.prothomalo.com/prothomalo-bangla%2F2025-12-28%2Fzvarexna%2FImage.jpeg?rect=0%2C54%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিএনপির চেয়ারম্যান তারেক রহমানের সিলেট সফরের চূড়ান্ত সূচি তৈরি করা হয়েছে। ২১ জানুয়ারি রাতে তিনি সিলেটে পৌঁছাবেন। পরদিন ২২ জানুয়ারি হজরত শাহজালাল (রহ.) ও হজরত শাহপরান (রহ.)-এর মাজার জিয়ারতের মধ্য দিয়ে তিনি ত্রয়োদশ জাতীয় সংসদ নির্বাচনের প্রচার শুরু করবেন।</p><p>সিলেট জেলা বিএনপির সভাপতি আবদুল কাইয়ুম চৌধুরী প্রথম আলোকে এ তথ্য নিশ্চিত করেছেন। তিনি বলেন, মাজার জিয়ারতের পর বিএনপির চেয়ারম্যান সিলেট, মৌলভীবাজার ও হবিগঞ্জে পৃথক তিনটি সমাবেশে প্রধান অতিথির বক্তব্য দেবেন। এর মধ্যে সিলেটের সমাবেশে সুনামগঞ্জ জেলার নেতা-কর্মীরাও অংশ নেবেন।</p></div></div></div></body></html>"
        },
        {
            "title": "গণভোট নিয়ে এখনো জোরালো প্রচার নেই | প্রথম আলো",
            "time": "2026-01-12T04:32:06",
            "imgUrl": "https://media.prothomalo.com/prothomalo-bangla%2F2026-01-11%2Ft0aax7pm%2FCapture.PNG?rect=7%2C0%2C891%2C468&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>‘গণভোট ২০২৬, সংসদ নির্বাচন, দেশের চাবি আপনার হাতে’ শিরোনামে প্রধান উপদেষ্টার কার্যালয় থেকে প্রচারিত একটি লিফলেটে বলা হয়েছে, ‘আপনি কি এমন বাংলাদেশ চান, যেখানে তত্ত্বাবধায়ক সরকার, নির্বাচন কমিশন ও সরকারি কর্ম কমিশন (পিএসসি) গঠনে সরকারি দল ও বিরোধী দল একত্রে কাজ করবে। সরকারি দল ইচ্ছেমতো সংবিধান সংশোধন করতে পারবে না। সংবিধানের গুরুত্বপূর্ণ পরিবর্তনের ক্ষেত্রে গণভোটের বিধান চালু হবে।...</p><p>এমন সাতটি বিষয়ে উল্লেখ করে লিফলেটে বলা হয়েছে, ‘হ্যাঁ ভোট দিলে উপরের সবকিছু পাবেন। “না” ভোট দিলে কিছুই পাবেন না। মনে রাখবেন, পরিবর্তনের চাবি এবার আপনারই হাতে।’</p><p>অন্তর্বর্তী সরকার এভাবে পক্ষ নিয়ে প্রচার চালাতে পারে কি না—এমন প্রশ্নের জবাবে অধ্যাপক আলী রীয়াজ প্রথম আলোকে বলেন, তাঁরা এ বিষয়ে বিশেষজ্ঞদের মতামত নিয়েছেন। বিশেষজ্ঞরা মত দিয়েছেন, গণভোটে সংস্কারের পক্ষে ইতিবাচক প্রচারমূলক কার্যক্রম পরিচালনার ক্ষেত্রে অন্তর্বর্তী সরকারের কোনো আইনি বাধা নেই।</p><p>আলী রীয়াজ বলেন, বর্তমান সরকার কোনো তত্ত্বাবধায়ক সরকার নয়। এটি অভ্যুত্থান–পরবর্তী অন্তর্বর্তী সরকার। এই সরকারের তিনটি ম্যান্ডেট—বিচার, সংস্কার ও নির্বাচন। এ ছাড়া বিদ্যমান সংবিধান, গণভোট অধ্যাদেশ, জাতীয় নির্বাচন–সংক্রান্ত আইন গণপ্রতিনিধিত্ব আদেশ (আরপিও) কোথাও গণভোটের পক্ষে ইতিবাচক প্রচার চালানোর বিষয়ে বাধা নেই।</p></div></div></div></body></html>"
        },
        {
            "title": "চলতি বছরে হজ ফ্লাইট শুরু হবে ১৮ এপ্রিল | প্রথম আলো",
            "time": "2026-01-12T04:20:41",
            "imgUrl": "https://media.prothomalo.com/prothomalo-bangla%2F2026-01-12%2F2bgbeuyk%2FHajj.png?rect=0%2C59%2C980%2C515&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>চলতি বছরের হজ ফ্লাইট শুরু হচ্ছে আগামী ১৮ এপ্রিল। এ ক্ষেত্রে হজ এজেন্সি ও এয়ারলাইনসগুলোকে সৌদি সরকারের নির্দেশনা, হজ প্যাকেজ ও গাইডলাইন-২০২৬-এর নির্দেশনা অনুসরণ করতে হবে।</p><p>গতকাল রোববার ধর্ম মন্ত্রণালয়ের উপসচিব মোহাম্মদ সফিউজ্জামান ভূঁইয়া স্বাক্ষরিত এ-সংক্রান্ত চিঠি হজ এজেন্সি মালিক ও হজযাত্রী পরিবহনকারী তিনটি এয়ারলাইনসের কাছে পাঠানো হয়েছে।</p></div></div></div></body></html>"
        },
        {
            "title": "ডিক্যাপ্রিওকে হারিয়ে দিলেন শ্যালামে | প্রথম আলো",
            "time": "2026-01-12T04:16:23",
            "imgUrl": "https://media.prothomalo.com/prothomalo-bangla%2F2026-01-12%2Fcmljl3es%2F849340-01-02.jpg?rect=0%2C0%2C3870%2C2032&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুরস্কার গ্রহণের সময় আবেগঘন কণ্ঠে শ্যালামে বলেন, ‘আমার বাবা ছোটবেলা থেকেই আমাকে কৃতজ্ঞ থাকার শিক্ষা দিয়েছেন। তিনি বলতেন, “যা আছে, তার জন্য সব সময় কৃতজ্ঞ থাকবে।” সেই শিক্ষাই আমাকে আগের পুরস্কার অনুষ্ঠানগুলোয় খালি হাতে ফিরেও মাথা উঁচু করে থাকতে শিখিয়েছে। সত্যি বলতে কি, ওই হারগুলোই আজকের এই মুহূর্তকে আরও মধুর করে তুলেছে।’</p><p>পুরস্কার গ্রহণের বক্তৃতায় শ্যালামে ধন্যবাদ জানান পরিচালক, চিত্রনাট্যকার ও সহশিল্পীদের।</p><p>শ্যালামে বলেন, ‘জশ সাফদি, হৃদয়ের গভীর থেকে ধন্যবাদ। এই চরিত্রের জন্য এবং আমার ওপর বিশ্বাস রাখার জন্য কৃতজ্ঞ।’</p></div></div></div></body></html>"
        },
        {
            "title": "বার্সেলোনায় ফ্লিক ফ্যাক্টর: ফাইনাল মানেই শিরোপা | প্রথম আলো",
            "time": "2026-01-12T04:12:03",
            "imgUrl": "https://media.prothomalo.com/prothomalo-bangla%2F2026-01-12%2Fkazujrqj%2FG-aeg3XIAA8MAn.jpg?rect=0%2C185%2C3000%2C1575&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ সময় রাফিনিয়ার প্রশংসায় ফ্লিক বলেন, ‘তার মানসিকতা অবিশ্বাস্য, তার গতিময়তা পুরো দলকে প্রভাবিত করে। তার মানসিকতা অনুকরণীয়। প্রথম সুযোগটা সে কাজে লাগাতে পারেনি, কিন্তু দ্বিতীয় সুযোগে গোল করে আমাদের আত্মবিশ্বাস দিয়েছে। আপনারা দেখেছেন, আমরা তখন বেশ চাপের মধ্যে ছিলাম।’</p><p>এই জয় মৌসুমের বাকি সময়ে দলের আত্মবিশ্বাস বাড়াবে উল্লেখ করে ফ্লিক বলেছেন, ‘পরিস্থিতি আগের মৌসুমের মতো নয়। আমরা এবার দেরিতে ছন্দ পেয়েছি, কিন্তু এখন সাফল্য পাচ্ছি এবং দল হিসেবে কাজ করছি। আমার খুব ভালো লাগছে।’</p><p>অন্যদিকে ফাইনালে হারের পর হতাশ আলোনসো বলেছেন, ‘অনুভূতিটা মিশ্র। একদিকে শিরোপা জিততে না পারার হতাশা, অন্যদিকে দল যে শেষ পর্যন্ত সর্বোচ্চটা দিয়েছে সেই গর্ব। আমরা শেষ মুহূর্ত পর্যন্ত লড়েছি। ফাইনালটা খুব প্রতিদ্বন্দ্বিতাপূর্ণ ছিল। শেষ পর্যন্ত চেষ্টা করেছি, খুব কাছাকাছিও গিয়েছিলাম।’</p></div></div></div></body></html>"
        },
        {
            "title": "পাঁচ লাখে শুরু, এখন কর্মীদের মাসিক বেতনই দেয় ৮ কোটি টাকা | প্রথম আলো",
            "time": "2026-01-12T04:12:00",
            "imgUrl": "https://media.prothomalo.com/prothomalo-bangla%2F2026-01-11%2Fse5clkfq%2F%E0%A6%AA%E0%A6%BE%E0%A6%81%E0%A6%9A-%E0%A6%B2%E0%A6%BE%E0%A6%96%E0%A7%87-%E0%A6%B6%E0%A7%81%E0%A6%B0%E0%A7%81%E2%80%94-%E0%A6%AE%E0%A7%81%E0%A6%B9%E0%A6%BE%E0%A6%AE%E0%A7%8D%E0%A6%AE%E0%A6%A6-%E0%A6%AE%E0%A6%A8%E0%A6%BF%E0%A6%B0-%E0%A6%B9%E0%A7%8B%E0%A6%B8%E0%A7%87%E0%A6%A8-%E0%A6%B8%E0%A6%BF%E0%A6%87%E0%A6%93-%E0%A6%AC%E0%A6%BF%E0%A6%9F%E0%A7%8B%E0%A6%AA%E0%A6%BF%E0%A7%9F%E0%A6%BE-%E0%A6%97%E0%A7%8D%E0%A6%B0%E0%A7%81%E0%A6%AA.jpg?rect=0%2C0%2C5245%2C2754&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দুই বছর আগে, অর্থাৎ ২০২৩ সালের ডিসেম্বরে বিডি কলিং আইটির কার্যক্রম নিয়ে প্রতিবেদন করেছিল প্রথম আলো। ওই সময় প্রতিষ্ঠানটিতে ৪০০ কর্মী কাজ করতেন। মাসে আয় ছিল প্রায় আড়াই কোটি (বছরে ৩০ কোটি) টাকা। এরপর গত দুই বছরেই প্রতিষ্ঠানটির কর্মী বেড়েছে ৯০০ শতাংশ, আর আয় বেড়ে হয়েছে প্রায় সাত গুণ।</p><p>বিটোপিয়া গ্রুপে এ পর্যন্ত ৪৫ কোটি টাকা বিনিয়োগ করা হয়েছে। এর মধ্যে ব্যাংকঋণ ৩ কোটি টাকা, আর গ্রুপের নিজস্ব বিনিয়োগ ৪২ কোটি টাকা। গত অর্থবছরে বিটোপিয়া গ্রুপের সব প্রতিষ্ঠানের সম্মিলিত বার্ষিক আয় ছিল ২০০ কোটি টাকা। প্রতিষ্ঠানটি প্রতি মাসে কর্মীদের প্রায় আট কোটি টাকা বেতন দেয়। আর গত অর্থবছরে সরকারকে রাজস্ব দিয়েছে ২৫ লাখ টাকা।</p><p>বিটোপিয়া গ্রুপের সিইও মনির হোসেন বলেন, ‘আমাদের কর্মীরা খুবই আন্তরিক, দক্ষ ও সৃজনশীল। এটিই আমাদের সাফল্যের মূল চাবিকাঠি। আমি স্বপ্ন দেখি দেশের জন্য, মানুষের জন্য, কর্মসংস্থান তৈরি করতে হবে। আমার কর্মীরাও সেটা ধারণ ও বাস্তবায়ন করে।’</p></div></div></div></body></html>"
        },
        {
            "title": "দম্পতির শোবার ঘরের ঝগড়া গড়াল আদালতে | প্রথম আলো",
            "time": "2026-01-12T04:11:08",
            "imgUrl": "https://media.prothomalo.com/prothomalo-bangla%2F2026-01-11%2F7pfkofap%2FCapture.PNG?rect=0%2C100%2C868%2C456&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কিছুক্ষণ পর স্ত্রী তাঁর পোশাক পরিবর্তন করতে আবারও শোবার ঘরে ঢোকেন। স্বামী আবার বিরক্তি প্রকাশ করেন এবং দুজনের মধ্যে ঝগড়া শুরু হয়। ঝগড়া থেকে হাতাহাতি-মারামারি। এরপর পরস্পরের বিরুদ্ধে অভিযোগ নিয়ে আদালতে উপস্থিত হন দুজনই। ফলে শোবার ঘরের বিবাদ আদালতে ফৌজদারি মামলায় গড়ায়।</p><p>পুলিশের জিজ্ঞাসাবাদে দুজন দুই রকম বয়ান দেন। স্বামীর দাবি, স্ত্রী তাঁকে একটি বেল্ট দিয়ে আঘাত করলে এই বিবাদের শুরু। তিনি আরও দাবি করেন, এরপর স্ত্রী নিজে নিজে মাটিতে পড়ে যান এবং চিৎকার করে আহত হওয়ার অভিনয় করতে থাকেন।</p><p>অন্যদিকে স্ত্রী তদন্তকারীদের বলেছেন, তাঁর স্বামীই তাঁকে আক্রমণ করেছেন। তিনি আরও উল্লেখ করেন, ঝগড়ার সময় তিনি ভীষণ আতঙ্কিত এবং নিজের ও সন্তানের নিরাপত্তা নিয়ে উদ্বিগ্ন হয়ে পড়েন।</p></div></div></div></body></html>"
        },
        {
            "title": "ইরানের বিরুদ্ধে কঠিন পদক্ষেপের হুঁশিয়ারি ট্রাম্পের | প্রথম আলো",
            "time": "2026-01-12T04:04:02",
            "imgUrl": "https://media.prothomalo.com/prothomalo-bangla%2F2026-01-12%2Fq6u4zz07%2FTrump_1.jpg?rect=0%2C0%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইরানের বিরুদ্ধে সামরিক পদক্ষেপ নেওয়ার কথা ভাবছেন মার্কিন প্রেসিডেন্ট ডোনাল্ড ট্রাম্প। যুক্তরাষ্ট্রে গতকাল রোববার ট্রাম্প এই হুঁশিয়ারি দিয়েছেন। ইরানে সরকারবিরোধী ব্যাপক বিক্ষোভে নিহত বেড়ে ৫৩৮ জনে পৌঁছেছে। এর মধ্যেই এমন হুঁশিয়ারি দিলেন ট্রাম্প। এত বেশি বিক্ষোভকারী নিহত হওয়া প্রসঙ্গে ট্রাম্পকে প্রশ্ন করেন সাংবাদিকেরা। ইরান সীমা লঙ্ঘন করেছে কি না, জানতে চান। জবাবে এয়ারফোর্স ওয়ানে থাকা ট্রাম্প বলেন, ‘দেখে মনে হচ্ছে, তারা (ইরান) সেটা শুরু করেছে।’</p></div></div></div></body></html>"
        }
    ]
}