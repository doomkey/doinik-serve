{
    "source": "প্রথম আলো",
    "articles": [
        {
            "title": "টিউলিপ, হাসিনা ও রেহানার বিরুদ্ধে মামলার রায় আজ | প্রথম আলো",
            "time": "2025-12-01T01:45:47",
            "imgUrl": "https://media.prothomalo.com/prothomalo-bangla%2F2025-11-25%2Fiiylgkq3%2Ffour.jpg?rect=0%2C38%2C1209%2C635&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তবে এই মামলায় শুধু রেহানার প্লট পাওয়ার বিষয়টি উল্লেখ করা হয়েছে। যে কারণে এ মামলায় আজমিনা ও রাদওয়ানকে আসামি করেনি দুদক। দুজনকে অন্য দুটি মামলায় আসামি করেছে সংস্থাটি।</p><p>হাসিনা, রেহানা ও টিউলিপ ছাড়া এই মামলার অন্য ১৪ আসামি হলেন জাতীয় গৃহায়ণ ও গণপূর্ত মন্ত্রণালয়ের প্রশাসনিক কর্মকর্তা মো. সাইফুল ইসলাম সরকার, একই মন্ত্রণালয়ের সিনিয়র সহকারী সচিব পূরবী গোলদার, অতিরিক্ত সচিব অলিউল্লাহ, সচিব কাজী ওয়াছি উদ্দিন, রাজউকের সাবেক চেয়ারম্যানের ব্যক্তিগত সহকারী (পিএ) মো. আনিছুর রহমান মিঞা, রাজউকের সাবেক চার সদস্য—মোহাম্মদ খুরশীদ আলম, তন্ময় দাস, মোহাম্মদ নাসির উদ্দীন ও মেজর (অব.) সামসুদ্দীন আহমদ চৌধুরী; রাজউকের সাবেক পরিচালক মো. নুরুল ইসলাম, সহকারী পরিচালক মাজহারুল ইসলাম, উপপরিচালক নায়েব আলী শরীফ, সাবেক প্রধানমন্ত্রীর একান্ত সচিব মোহাম্মদ সালাহ উদ্দিন এবং সাবেক গৃহায়ণ ও গণপূর্ত প্রতিমন্ত্রী শরীফ আহমেদ। ১৭ আসামির মধ্যে খুরশীদ আলম কারাগারে আছেন।</p></div></div></div></body></html>"
        },
        {
            "title": "বলিউডের সঙ্গে পাল্লা দিতে যে পথে হাঁটছে টালিউড | প্রথম আলো",
            "time": "2025-12-01T01:30:00",
            "imgUrl": "https://media.prothomalo.com/prothomalo-bangla%2F2025-11-30%2Fu35d6e5y%2F1764425645_1761471365_tolly.jpg?rect=0%2C28%2C743%2C390&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-22%2F104appjl%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দৈনিক আনন্দবাজারকে বৈঠক নিয়ে পিয়া বলেন, ‘উৎসবের সময়ের যে ১১টি সপ্তাহ বেছে নেওয়া হয়েছে, সেখানে প্রাইম টাইম শো-তে বলিউড বা হলিউডের সঙ্গে পাল্লা দিতে গেলে ন্যূনতম দেড় থেকে দুই কোটি টাকা বাজেটের ছবি বানাতে হবে। তবেই এই বিশেষ শো টাইম পাওয়া যাবে।’ </p><p>শুধু তা–ই নয়, যে প্রযোজক বছরে একটি ছবি বানাবেন, তিনি প্রাইম টাইম শো পাবেন না। একই ভাবে কয়েক বছর আগে তৈরি হওয়া ছবিও আগামী বছর থেকে ‘প্রাইম টাইম শো’–এ জায়গা পাবে না। এগুলো সব ‘নন প্রাইম টাইম শো’–এ মুক্তি পাবে। ২০২৫-এর শেষ দিকে যাঁরা কোনো ছবি তৈরি শুরু করেছেন, তাঁরা ২০২৬-এ দেখানোর সুযোগ পাবেন। একই ভাবে যাঁরা ২০২৬-এ ছবি বানাবেন, তাঁরা ওই বছরই ছবি দেখানোর সুযোগ পাবেন।<br>   </p></div></div></div></body></html>"
        },
        {
            "title": "আজ টিভিতে যা দেখবেন (০১ ডিসেম্বর ২০২৫) | প্রথম আলো",
            "time": "2025-12-01T01:00:00",
            "imgUrl": "https://media.prothomalo.com/prothomalo-bangla%2F2025-11-30%2Fqxg0nn93%2FWhatsApp-Image-2025-09-07-at-18.46.345cffd0da.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>দক্ষিণ আফ্রিকা-কানাডা<br></strong>বিকেল ৪-১৫ মি., স্টার স্পোর্টস সিলেক্ট ১</p></div></div></div></body></html>"
        },
        {
            "title": "রোগ নির্ণয়ের নামে অতিরিক্ত পরীক্ষা, প্রতিকার কোথায়! | প্রথম আলো",
            "time": "2025-12-01T01:00:00",
            "imgUrl": "https://media.prothomalo.com/prothomalo-bangla%2F2023-10%2F13d8e2b2-ebb2-4dbc-87c4-96bd7d9e2822%2Feview.jpg?rect=0%2C101%2C749%2C393&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>স্বাস্থ্যসেবা মানুষের মৌলিক অধিকার। দেশে আধুনিক চিকিৎসাসুবিধা ও ডায়াগনস্টিক প্রযুক্তির উন্নতি যেমন প্রশংসনীয়, তেমনি সাধারণ মানুষের মধ্যে হাসপাতাল নিয়ে ভয়ও তৈরি হয়েছে। কারণ, প্রায়ই শোনা যায় পরীক্ষা না করালে চিকিৎসক চিকিৎসা শুরু করেন না। বাংলাদেশে স্বাস্থ্য ব্যয়ের প্রায় ৬৭ শতাংশ মানুষকে নিজেদের পকেট থেকে দিতে হয়, যার মধ্যে ২৫ থেকে ৩০ শতাংশ খরচ চলে যায় ডায়াগনস্টিক পরীক্ষায়।</p><p>জ্বর, সর্দি বা কাশির মতো সাধারণ অসুখ অনেক সময় বিশ্রামে বা সামান্য ওষুধে সেরে যায়। কিন্তু এখন দেখা যায়, জ্বর নিয়ে হাসপাতালে গেলে ধরিয়ে দেওয়া হয় পরীক্ষার দীর্ঘ তালিকা; যেমন সিবিসি, সিআরপি, ডেঙ্গু বা টাইফয়েড পরীক্ষা। সাধারণ জ্বরের রোগীদের প্রায় ৫৫ শতাংশ ক্ষেত্রেই পাঁচটির বেশি পরীক্ষা লেখা হয়, যার খরচ দাঁড়ায় দুই থেকে তিন হাজার টাকা। একইভাবে বুক ব্যথার মতো সাধারণ উপসর্গেও ৬২ শতাংশ রোগীকে ইসিজি, সিবিসি, আলট্রাসনোগ্রাফি বা এন্ডোস্কোপির মতো পরীক্ষা করতে বলা হয়, যদিও অনেক সময় একটি সাধারণ অ্যান্টাসিডই যথেষ্ট হতে পারত।</p></div></div></div></body></html>"
        },
        {
            "title": "বিজয়ের মাসজুড়ে শিল্পকলায় যাত্রাপালা | প্রথম আলো",
            "time": "2025-12-01T01:00:00",
            "imgUrl": "https://media.prothomalo.com/prothomalo-bangla%2F2025-11-30%2Fc9g40lxs%2F83cabb39-c3e5-4c26-aec4-c5eef5deafa6.jpg?rect=0%2C13%2C655%2C344&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-22%2F104appjl%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আয়োজনে সূর্যতরুণ নাট্য সংস্থা, নিউ জহুরা অপেরা, বাংলার নায়ক অপেরা, নিহা যাত্রা ইউনিট, নিউ সুমি অপেরা, নিউ স্টার অপেরা, বনফুল অপেরা, উর্মি অপেরা, রূপসা অপেরা, পুরবী যাত্রা ইউনিট, কাজল অপেরা, গীতাঞ্জলী অপেরা, তিষা অপেরাসহ ৩১টি যাত্রাদল অংশ নেবে। </p><p>শিল্পকলা একাডেমি জানিয়েছে, প্রদর্শনীর টিকিটের মূল্য ১০০ টাকা। প্রদর্শনীর টিকিট বিক্রি থেকে পাওয়া অর্থসংশ্লিষ্ট যাত্রাদলকে দেওয়া হবে।</p><p> যাত্রাপালা ছাড়াও প্রতিদিন বিকাল পাঁচটা থেকে জাতীয় নাট্যশালার উন্মুক্ত প্রাঙ্গণে থাকবে দেশাত্মবোধক যাত্রাগানের কনসার্ট।</p></div></div></div></body></html>"
        },
        {
            "title": "মাদুরোর সঙ্গে কথা হয়েছে, জানালেন ট্রাম্প | প্রথম আলো",
            "time": "2025-11-30T23:42:51",
            "imgUrl": "https://media.prothomalo.com/prothomalo-bangla%2F2025-11-29%2Fc8b762at%2FTrump.jpg?rect=0%2C10%2C621%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ট্রাম্প এখন স্বীকার করলেও দুই নেতার মধ্যে আলাপের বিষয়টি আগেই প্রকাশ করেছিল মার্কিন সংবাদমাধ্যম দ্য নিউইয়র্ক টাইমস। তাদের প্রতিবেদনে বলা হয়েছিল, চলতি মাসের শুরুর দিকে মাদুরোর সঙ্গে কথা বলেন ট্রাম্প। সেখানে দুই দেশের মধ্যে সম্ভাব্য বৈঠক নিয়ে আলোচনা হয়।</p><p>ফোনকলের বিষয়টি এমন সময় ট্রাম্প স্বীকার করলেন, যখন ভেনেজুয়েলা ঘিরে একের পর এক আক্রমণাত্মক বক্তব্য দিয়ে যাচ্ছেন তিনি। আবার কূটনীতির দরজাও বন্ধ করছেন না। গত শনিবারই তিনি বলেছিলেন, ‘ভেনেজুয়েলার ওপর এবং আশপাশে আকাশসীমা পুরোপুরি বন্ধ বলে বিবেচনা করতে হবে।’</p></div></div></div></body></html>"
        },
        {
            "title": "ইমরানের সাক্ষাৎ নিয়ে ‘ শেষ বিকল্প’ ভাবছে পিটিআই | প্রথম আলো",
            "time": "2025-11-30T22:30:00",
            "imgUrl": "https://media.prothomalo.com/prothomalo-bangla%2F2025-10-05%2Fqo2p5qw0%2FFormer_Prime_Minister_Imran_Khan_s_Important_Conversation_with_Lawyers__The_efforts_of_the_party.jpg?rect=0%2C122%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত বৃহস্পতিবার গোরখপুর চেক পয়েন্টে সাংবাদিকদের সঙ্গে কথা বলেন সোহাইল আফ্রিদি। তিনি বলেন, কারাগারের ভেতরে ইমরান খানের সঙ্গে সাক্ষাৎ নিশ্চিত করতে সব ধরনের আইনি ও গণতান্ত্রিক পথ অনুসরণের পর তাঁদের হাতে এখন ‘শেষ বিকল্প’ ছাড়া আর কিছুই নেই। তিনি আদিয়ালা কারাগারের সড়কের সামনে ইমরান খানের সঙ্গে দেখা করার দাবিতে টানা ১৬ ঘণ্টা অবস্থান ধর্মঘট পালন করেন।</p><p>এরপর পিটিআইয়ের প্রতিষ্ঠাতার সঙ্গে সাক্ষাতের অনুমতি চেয়ে ইসলামাবাদ হাইকোর্টে আবেদন করেন মুখ্যমন্ত্রী। কিন্তু প্রধান বিচারপতির সঙ্গে সাক্ষাৎ করতে পারেননি।</p></div></div></div></body></html>"
        },
        {
            "title": "সোনিয়া ও রাহুল গান্ধীর বিরুদ্ধে নতুন ষড়যন্ত্র মামলা | প্রথম আলো",
            "time": "2025-11-30T22:00:00",
            "imgUrl": "https://media.prothomalo.com/prothomalo%2Fimport%2Fmedia%2F2020%2F03%2F11%2Fda553eb44cb510a0f8d31e0e632ea0f9-5e6872ad65ae9.jpg?rect=0%2C30%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ন্যাশনাল হেরাল্ড অর্থ পাচার মামলায় জ্যেষ্ঠ কংগ্রেস নেতা রাহুল গান্ধী ও সোনিয়া গান্ধীর বিরুদ্ধে ফৌজদারি ষড়যন্ত্রের অভিযোগ আনা হয়েছে। এই অভিযোগ সোনিয়া, রাহুলসহ ছয়জনের বিরুদ্ধে করা একটি নতুন এফআইআরের অংশ। দিল্লি পুলিশের অর্থনৈতিক অপরাধ শাখা (ইকোনমিক অফেন্সেস উইং) এ মামলা করে। ভারতীয় গণমাধ্যমের তথ্য অনুযায়ী, এই মামলায় অর্থ পাচারের বিষয়টি তদন্ত করছে এনফোর্সমেন্ট ডিরেক্টরেট (ইডি)। তাদের অভিযোগের ভিত্তিতে গত ৩ অক্টোবর এফআইআর করে দিল্লি পুলিশ।</p><p>পুলিশ সূত্রে অনুযায়ী, ভারতীয় দণ্ডবিধির ১২০বি (অপরাধমূলক ষড়যন্ত্র), ৪০৩ (অসৎভাবে সম্পত্তি আত্মসাৎ), ৪০৬ (বিশ্বাসভঙ্গের শাস্তি), ৪২০ (প্রতারণা) ধারায় মামলা  হয়েছে। এফআইআরে রাহুল, সোনিয়া ছাড়াও নাম রয়েছে কংগ্রেস নেতা সুমন দুবে, শ্যাম পিত্রোদার। সেই সঙ্গে কিছু সংস্থা ও সংগঠনের নামও রয়েছে এফআইআরে। যেমন ইয়ং ইন্ডিয়ান, ডটেক্স মার্চেন্ডাইস লিমিটেড, ডটেক্সের প্রোমোটার সুনীল ভান্ডারি, অ্যাসোসিয়েটেড জার্নাল লিমিটেড ও অজ্ঞাতপরিচয় কয়েকজন।</p></div></div></div></body></html>"
        },
        {
            "title": "মাদুরোর ওপর চাপ বাড়াচ্ছেন ট্রাম্প | প্রথম আলো",
            "time": "2025-11-30T21:12:02",
            "imgUrl": "https://media.prothomalo.com/prothomalo-bangla%2F2025-11-26%2Fao9mc3it%2FMaduro-2.jpg?rect=0%2C12%2C620%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভেনেজুয়েলার ওপর চাপ বাড়িয়েই চলেছেন যুক্তরাষ্ট্রের প্রেসিডেন্ট ডোনাল্ড ট্রাম্প। তবে এই চাপের মুখেও অনড় অবস্থানে রয়েছে কারাকাস। গত শনিবার ট্রাম্প ঘোষণা দেন, ভেনেজুয়েলা ও দেশটির আশপাশের আকাশসীমা ‘সম্পূর্ণ বন্ধ’ বিবেচিত হবে। কারাকাস এর তীব্র নিন্দা জানায়। পাল্টা জবাবে কারাকাস জানায়, ট্রাম্পের মন্তব্য তাদের সার্বভৌমত্বের বিরুদ্ধে ঔপনিবেশিক হুমকি এবং এটি আন্তর্জাতিক আইনের লঙ্ঘন। তারা কোনো বিদেশি নির্দেশ বা হুমকি মেনে নেবে না। তাদের আকাশসীমার প্রতি সম্মান দেখাতে হবে। </p><p>শনিবার সকালে ট্রাম্প তাঁর মালিকানাধীন সামাজিক যোগাযোগমাধ্যম ট্রুথ সোশ্যালে দেওয়া পোস্টে লেখেন, ‘সব উড়োজাহাজ সংস্থা, পাইলট, মাদক ব্যবসায়ী ও মানব পাচারকারীর উদ্দেশে বলছি, দয়া করে ভেনেজুয়েলার ওপরের এবং চারপাশের আকাশসীমা পুরোপুরি বন্ধ বলে বিবেচনা করুন।’</p><p>কয়েক সপ্তাহ ধরে যুক্তরাষ্ট্রের শীর্ষ কর্মকর্তারা ভেনেজুয়েলার প্রেসিডেন্ট নিকোলা মাদুরো ও তাঁর সরকারের বিরুদ্ধে আক্রমণাত্মক বক্তব্য দিয়ে যাচ্ছেন। এর মধ্যেই ট্রাম্প প্রশাসন বলছে, তারা মাদক পাচার মোকাবিলার অংশ হিসেবে ভেনেজুয়েলাকে লক্ষ্যবস্তু করছে। তবে বিশেষজ্ঞ ও মানবাধিকার পর্যবেক্ষকদের আশঙ্কা, মাদুরোকে অবৈধভাবে ক্ষমতা থেকে অপসারণের চেষ্টার ভিত্তি তৈরি করছে ওয়াশিংটন।</p><p>এ বিষয়ে যুক্তরাষ্ট্রের প্রতিরক্ষা দপ্তর তাৎক্ষণিকভাবে কোনো জবাব দেয়নি।</p></div></div></div></body></html>"
        },
        {
            "title": "খালেদা জিয়ার শারীরিক অবস্থার কিছুটা উন্নতি | প্রথম আলো",
            "time": "2025-11-30T20:39:19",
            "imgUrl": "https://media.prothomalo.com/prothomalo-bangla%2F2025-11-29%2Fayh4tz8p%2FScreenshot_2025_11_29_031235.jpg?rect=0%2C42%2C611%2C321&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিজয়ের মাস উপলক্ষে ১ ডিসেম্বর থেকে ‘বিজয় মশাল রোড শো’ কর্মসূচির ঘোষণা দিয়েছিল বিএনপি। খালেদা জিয়ার অসুস্থতার কারণে ঘোষিত কর্মসূচি গতকাল স্থগিত করেছে দলটি।</p><p>গতকাল দুপুরে রাজধানীর নয়াপল্টনে বিএনপির কার্যালয়ে জরুরি সংবাদ সম্মেলন ডেকে এ সিদ্ধান্তের কথা জানান দলের জ্যেষ্ঠ যুগ্ম মহাসচিব রুহুল কবির রিজভী। তিনি বলেন, দলের চেয়ারপারসন বেগম খালেদা জিয়া এভারকেয়ার হাসপাতালে জীবন-সংগ্রামে রয়েছেন। তাঁর এই গুরুতর অসুস্থ অবস্থায় বিএনপি কর্মসূচিটি স্থগিত রাখছে।</p><p>রিজভী বলেন, ‘আমরা সবাই আল্লাহর কাছে দোয়া করছি প্রতিনিয়ত প্রতি মুহূর্ত। শুধু বিএনপির নেতা-কর্মী নয়, দেশের অন্যান্য রাজনৈতিক দল, সংগঠন বা সমর্থক, তাঁরাও দোয়া করছেন।’</p><p>বিজয় দিবস উপলক্ষে গত শনিবার সারা দেশে বিজয় মশাল রোড শোর পক্ষকালব্যাপী কর্মসূচি ঘোষণা করেছিল বিএনপি। চট্টগ্রামের কালুরঘাট থেকে আজ ১ ডিসেম্বর এই কর্মসূচি শুরু হওয়ার কথা ছিল। বিভিন্ন জেলা ও বিভাগ ঘুরে ১৬ ডিসেম্বর ঢাকায় মানিক মিয়া অ্যাভিনিউতে মহাসমাবেশের মধ্য দিয়ে এই কর্মসূচি শেষ হতো। কিন্তু এক দিনের মাথায় সেই কর্মসূচি স্থগিত করল বিএনপি।</p></div></div></div></body></html>"
        },
        {
            "title": "ভোটকেন্দ্রে গোপন কক্ষ বাড়ানোর চিন্তা ইসির | প্রথম আলো",
            "time": "2025-11-30T20:24:22",
            "imgUrl": "https://media.prothomalo.com/prothomalo-bangla%2F2025-11-28%2Fd4vumzsj%2Fimage.webp?rect=0%2C28%2C750%2C394&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইসি আগামী জাতীয় নির্বাচনের জন্য সারা দেশে ৪২ হাজার ৭৬১টি ভোটকেন্দ্র এবং ২ লাখ ৪৪ হাজার ৬৪৯টি ভোটকক্ষ (বুথ) নির্ধারণ করেছে। একই দিনে জাতীয় নির্বাচন ও গণভোট হলে ভোটকেন্দ্র বা ভোটকক্ষ বাড়াতে হবে কি না—সে প্রশ্ন আছে। ইসি সচিব বলেন, ভোটকেন্দ্র বাড়াতে হবে কি না, বিষয়টি আলোচনায় এসেছিল। শনিবারের মক ভোটিংয়ে (ভোটের মহড়া) প্রাথমিকভাবে পাওয়া উপাত্ত থেকে ইসি মনে করছে, একটির জায়গায় দুটি গোপন কক্ষ করা হলে ভোটকেন্দ্র বাড়াতে হবে না।</p><p>একটি মাত্র ভোটকেন্দ্রে মক ভোটিং করে পুরো দেশের চিত্র সম্পর্কে ধারণা পাওয়া সম্ভব কি না, এমন প্রশ্নের জবাবে ইসি সচিব বলেন, সেটি সম্ভব নয়। ইসি মহড়া করেছে সমতলে। পাহাড়ের ক্ষেত্রে এটা বাস্তব হবে না। ইসি মূলত বুঝতে চেয়েছে ভোট দিতে কত সময় লাগে এবং ভোটকেন্দ্র বাড়াতে হবে কি না।</p><p>সব জায়গায় একটি ভোটকক্ষে দুটি গোপন কক্ষ করার মতো অবকাঠামো আছে কি না, এমন প্রশ্নের জবাবে ইসি সচিব বলেন, অনেক জায়গায় এটা নেই। অনেক জায়গায় হয়তো আরেকটা বুথ (ভোটকক্ষ) বাড়াতে হতে পারে। অনেক জায়গায় দুইটার পরিবর্তে তিনটা গোপন কক্ষ করা যেতে পারে। এই পর্যালোচনাটা পেতে আরেকটু সময় লাগবে।</p></div></div></div></body></html>"
        },
        {
            "title": "শুধু শেখ হাসিনা ইস্যুতে ভারতের সঙ্গে সম্পর্ক আটকে থাকবে না: পররাষ্ট্র উপদেষ্টা | প্রথম আলো",
            "time": "2025-11-30T20:13:59",
            "imgUrl": "https://media.prothomalo.com/prothomalo-bangla%2F2025-11-30%2Fm4jwaa8o%2F%E0%A7%AC.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সীমান্ত উত্তেজনা নিয়ে এক প্রশ্নের উত্তরে পররাষ্ট্র উপদেষ্টা বলেন, ‘বাংলাদেশ-ভারত সীমান্ত হচ্ছে পৃথিবীর একমাত্র সীমান্ত, যেখানে যুদ্ধাবস্থা নেই, কিন্তু মানুষকে গুলি করে মারা হয়। পৃথিবীতে আর দ্বিতীয় কোনো সীমান্তে এ রকম নেই। আমরা নিন্দা করতে পারি, আপত্তি করতে পারি। সেটা করে যাচ্ছি আমরা।’  </p><p>জাতীয় নিরাপত্তা উপদেষ্টা খলিলুর রহমানের সঙ্গে ভারতের জাতীয় নিরাপত্তা উপদেষ্টা অজিত দোভালের বৈঠকে শেখ হাসিনাসহ অন্য ইস্যুতে কী আলাপ হয়েছে জানতে চাইলে পররাষ্ট্র উপদেষ্টা বলেন, ‘ন্যাশনাল সিকিউরিটি অ্যাডভাইজারদের মধ্যে মিটিং।</p><p>কী আলোচনা হয়েছে, সেটা কিন্তু প্রকাশিত হওয়ার কথা না। উনি তাঁর কিছু হয়তো আমার সঙ্গে শেয়ার করেছেন। সেটাও আমি তো বলতে পারি না, উনি যদি বলতে না চান। এটা কিন্তু ন্যাশনাল সিকিউরিটি অ্যাডভাইজার পৃথিবীর যেকোনো দেশের ক্ষেত্রেই প্রযোজ্য। আমি শিওর যে ওনার সঙ্গে কী কথা হয়েছে, দোভাল সেটা ভারতীয় মিডিয়াকে বলেননি। কাজেই আমরা এই সেটআপটাকে বরং মেনে নিই।’</p><p>নির্বাচন নিয়ে পররাষ্ট্র উপদেষ্টা বলেন, ‘আওয়ামী লীগ নির্বাচনে থাকবে না এবার, এটা তো সিদ্ধান্ত আমার মনে হয় অনেক আগেরই। পার্টিটাকে নিষিদ্ধ করা হয় নাই, কিন্তু তাদের রাজনৈতিক কার্যকলাপ নিষিদ্ধ করা হয়েছে এবং এটার ব্যাপারে আমার মনে হয় না যে বাংলাদেশের সমাজ খুব নেগেটিভলি নিয়েছে এটাকে। কাজেই আওয়ামী লীগ থাকবে না, এটা আমরা ধরে নিই।’</p></div></div></div></body></html>"
        },
        {
            "title": "ইমিগ্রেশনে ঘুষ-জালিয়াতির অভিযোগে শাহজালাল বিমানবন্দরে দুদকের অভিযান | প্রথম আলো",
            "time": "2025-11-30T19:20:04",
            "imgUrl": "https://media.prothomalo.com/prothomalo-bangla%2F2023-10%2Fc1f90b85-3fb6-46e7-9341-66ceb7d35c6a%2Fframe_1600X1067a.png?rect=0%2C107%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দুদক এক সংবাদ বিজ্ঞপ্তিতে জানায়, ইমিগ্রেশন কর্মকর্তাদের যোগসাজশে ঘুষ লেনদেন ও জাল কাগজপত্র ব্যবহার করে যাত্রীদের ছাড়পত্র দেওয়ার অভিযোগের ভিত্তিতে এই অভিযান পরিচালনা করা হয়েছে। সংগৃহীত রেকর্ডপত্র ও তথ্য–উপাত্ত যাচাই–বাছাই করে বিস্তারিত প্রতিবেদন তৈরি করে পরে কমিশনে দাখিল করা হবে।</p><p>দুদক বলছে, প্রাথমিক অভিযোগের সত্যতা যাচাই ও অনিয়মের উৎস শনাক্ত করতে এই অভিযান গুরুত্বপূর্ণ ভূমিকা রাখবে।</p></div></div></div></body></html>"
        },
        {
            "title": "বিডিআর হত্যাকাণ্ডে আওয়ামী লীগ দলগতভাবে জড়িত | প্রথম আলো",
            "time": "2025-11-30T14:22:23",
            "imgUrl": "https://media.prothomalo.com/prothomalo-bangla%2F2025-11-30%2Frd8oll1h%2FBDR-Mutiny-01.jpg?rect=0%2C88%2C1598%2C839&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কমিশনের প্রধান ফজলুর রহমান বলেন, তদন্তকাজ সুষ্ঠু, নিরপেক্ষ ও ত্রুটিমুক্ত করার স্বার্থে সর্বোচ্চ পেশাদারত্ব বজায় রাখা হয়েছে। তিনি বলেন, ‘আমরা যখন কাজ শুরু করি, তখন ১৬ বছর আগের এই ঘটনার বহু আলামত ধ্বংস হয়ে গেছে। এই ঘটনার সঙ্গে সম্পৃক্ত অনেকে বিদেশে চলে গেছেন। আমরা দুটি প্রক্রিয়ার মধ্য দিয়ে গেছি। সাক্ষীদের ডাকলাম, কারও কারও আট ঘণ্টা পর্যন্ত বক্তব্য শুনেছি। যতক্ষণ তিনি বলতে চেয়েছেন। যাঁরা তদন্তে জড়িত ছিলেন, তাঁদের সঙ্গে কথা বলেছি। তাঁদের তদন্তের রিপোর্ট সংগ্রহ করেছি, অন্যান্য উপাদান সংগ্রহ করেছি।’</p><p>ফজলুর রহমান বলেন, তদন্তে বিডিআর হত্যাকাণ্ডে বহিঃশক্তির সরাসরি সম্পৃক্ততা ও তৎকালীন ক্ষমতাসীন দল আওয়ামী লীগের সরাসরি জড়িত থাকার শক্তিশালী প্রমাণ পাওয়া গেছে।</p><p>প্রধান উপদেষ্টার প্রেস উইং থেকে প্রাপ্ত তথ্য অনুযায়ী, রোববার বিকেলে প্রধান উপদেষ্টার কাছে তদন্ত প্রতিবেদন জমা দেওয়ার পর সেখানে কমিশনের সদস্য মেজর জেনারেল (অব.) মো. জাহাঙ্গীর কবির তালুকদার বলেছেন, এই ঘটনার কিছু বাহ্যিক ও প্রকৃত কারণ বের করেছে কমিশন। এই হত্যাকাণ্ড পরিকল্পিত এবং এর পেছনে প্রধান সমন্বয়কের ভূমিকা পালন করেছিলেন তৎকালীন সংসদ সদস্য শেখ ফজলে নূর তাপস। তিনি আরও বলেন, হত্যাকাণ্ডের ঘটনায় জড়িত ব্যক্তিদের রক্ষা করতে স্থানীয় আওয়ামী লীগ সরাসরি ভূমিকা রেখেছে। তারা ২০-২৫ জনের একটি মিছিল নিয়ে পিলখানায় ঢুকেছে এবং বের হওয়ার সময় সেই মিছিলে দুই শতাধিক মানুষ ছিল।</p><p>পরে তদন্ত কমিশনের সংবাদ সম্মেলনে প্রশ্ন করা হয়—মিছিলকারী এই ব্যক্তিরা কারা ছিলেন? জবাবে কমিশনপ্রধান ফজলুর রহমান বলেন, ‘এরা ছিল আওয়ামী লীগ, যুবলীগ ও ছাত্রলীগ। এরা যে সংখ্যক ঢুকেছিল, তার চেয়ে অনেক বেশি সংখ্যক বের হয়েছিল। আমাদের ধারণা, এদের সঙ্গে অনেক কিলারও (হত্যাকারী) বের হয়ে গেছে।’<br>হত্যাকাণ্ডে আওয়ামী লীগের নেতারা কীভাবে সমন্বয় করেছেন—এমন প্রশ্নের জবাবে কমিশনপ্রধান বলেন, ‘এটা এক দিনে হয়নি, দীর্ঘ সময় ধরে হয়েছে। যেমন তাপস মসজিদে বসে মিটিং করেছে। বিভিন্ন ট্রেনিং গ্রাউন্ডে বসে মিটিং হয়েছে। একটা দীর্ঘ সময় ধরে ষড়যন্ত্রগুলো হয়েছে। সর্বশেষে গিয়ে এই হত্যাকাণ্ডটা হয়েছে।’</p></div></div></div></body></html>"
        },
        {
            "title": "তারেক রহমানের ফেরার ক্ষেত্রে সরকারের দিক থেকে কোনো বাধা দেখছেন না তথ্য উপদেষ্টা | প্রথম আলো",
            "time": "2025-11-30T18:55:35",
            "imgUrl": "https://media.prothomalo.com/prothomalo-bangla%2F2025-11-30%2F7sma5i9c%2F1.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তারেক রহমানের দেশে ফেরার ক্ষেত্রে সরকারের দিক থেকে কোনো ধরনের বাধা আছে কি না—এমন প্রশ্নে মাহফুজ আলম বলেন, ‘আমাদের সরকারের দিক থেকে আমরা মনে করি না কোনো কিছু আছে। বরং আমরা তো চাই যে বাংলাদেশে এই যে ডেমোক্রেটিক ট্রানজিশনটা (গণতান্ত্রিক উত্তরণ), এটা যাতে খুবই স্মুথ (সহজভাবে) হয়। কারণ, এত মানুষ রক্ত দিয়েছে। শুধু জুলাইতে নয়, এর আগে ১৫ বছর ধরে কয়েক হাজার মানুষ শহীদ হয়েছেন, গুম-খুনের শিকার হয়েছেন। ফলে আমাদের এখন একটা ডেমোক্রেটিক ট্রানজিশন দরকার এবং এ ক্ষেত্রে যত রকমের চেষ্টা সরকার করবে।’<br>চিকিৎসকদের বরাত দিয়ে বিএনপির চেয়ারপারসনের স্বাস্থ্যের বিষয়ে তথ্য উপদেষ্টা বলেন, ‘এখন ওনার (খালেদা জিয়ার) ডাক্তারদের সঙ্গে কথা বলে যেটা মনে হচ্ছে, একটু স্থিতিশীল। সামনে আরও ভালো হওয়ার ওনারা আশা রাখতেছেন।’</p><p>সবাইকে খালেদা জিয়ার জন্য দোয়া করার আহ্বান জানিয়ে মাহফুজ আলম বলেন, ‘আমরা যাতে এই নির্বাচন থেকে শুরু করে পরবর্তী গণতান্ত্রিক রূপান্তর যেটা ঘটতেছে বাংলাদেশে, এই সময়টাতে ওনাকে (খালেদা জিয়া) পাই। উনি (খালেদা জিয়া) যাতে থাকেন, তাহলে হয়তো বাংলাদেশে একটা স্মুথ ট্রানজিশন (সহজ উত্তরণ) হবে এবং উনি এটা দেখে যেতে পারবেন। ওনার যে স্যাক্রিফাইস (ত্যাগ), সেটার ফসল উনি দেখে যেতে পারবেন।’</p></div></div></div></body></html>"
        },
        {
            "title": "১০ জনের চেলসিকেও হারাতে পারল না আর্সেনাল | প্রথম আলো",
            "time": "2025-11-30T18:50:47",
            "imgUrl": "https://media.prothomalo.com/prothomalo-bangla%2F2025-11-30%2Fs86ei3xp%2F627687-01-02.jpg?rect=0%2C166%2C1368%2C718&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আর্সেনালের সামনে সুযোগ ছিল পয়েন্ট তালিকায় নিজেদের শীর্ষ স্থানটা আরও একটু পোক্ত করে নেওয়ার। সেই সুযোগটা আরও বেড়েছিল ম্যাচের ৩৮ মিনিটেই চেলসি ১০ জনের দল হয়ে যাওয়ায়। কিন্তু সেটা কাজে লাগাতে পারল কই! ১০ জনের চেলসিকেও হারাতে পারেনি আর্সেনাল। ম্যাচটি তারা ড্র করেছে ১-১ গোলে।<br>চেলসিকে আর্সেনাল হারাবে কী, ১০ জনের চেলসিই বরং ১-০ গোলে এগিয়ে যায় নিজেদের মাঠে। মিকেল মেরিনোকে ফাউল করে লাল কার্ড দেখে ৩৮ মিনিটে মাঠ ছাড়ের চেলসির মইজেস কাইসেদো। ১০ জনের দল হয়ে গিয়েও অবশ্য আক্রমণ থামায়নি চেলসি। আর্সেনালও আক্রমণ বাড়ায়। কিন্তু প্রথমার্ধ গোলশূন্যই থাকে।</p></div></div></div></body></html>"
        },
        {
            "title": "আন্তর্জাতিক গণমাধ্যমে খালেদা জিয়ার অসুস্থতার খবর গুরুত্বসহকারে প্রকাশ | প্রথম আলো",
            "time": "2025-11-30T18:09:38",
            "imgUrl": "https://media.prothomalo.com/prothomalo-bangla%2F2025-11-30%2Fnoutt9n2%2Fkhaleda-bss.jpg?rect=0%2C0%2C605%2C318&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিএনপির ভাইস চেয়ারম্যান আহমেদ আজম খানকে উদ্ধৃত করে এএফপি জানিয়েছে, তিনি ‘অত্যন্ত সংকটাপন্ন’ অবস্থায় রয়েছেন এবং চিকিৎসকেরা তাঁর শারীরিক অবস্থা নিবিড়ভাবে পর্যবেক্ষণ করছেন।</p><p>এএফপি আরও জানিয়েছে, খালেদা জিয়ার অবস্থা স্থিতিশীল হলে উন্নত চিকিৎসার জন্য তাঁকে বিদেশে নিয়ে যাওয়া হতে পারে। সে জন্য একটি এয়ার অ্যাম্বুলেন্স প্রস্তুত রাখা হয়েছে। সংস্থাটি তাঁর একাধিক স্বাস্থ্য জটিলতার কথা উল্লেখ করেছে, যার মধ্যে রয়েছে হৃদ্‌রোগ, লিভার ও কিডনির সমস্যা, ডায়াবেটিস, ফুসফুসের জটিলতা, বাত ও চোখের অসুস্থতা।</p><p>লন্ডন থেকে বেগম খালেদা জিয়ার বড় ছেলে তারেক রহমান জাতির কাছে মায়ের সুস্থতার জন্য দোয়া চেয়েছেন। তিনি বলেছেন, ‘এমন সংকটকালে মায়ের স্নেহ–স্পর্শ পাওয়ার তীব্র আকাঙ্ক্ষা যেকোনো সন্তানের মতো আমারও আছে। কিন্তু অন্য আর সকলের মতো সেটা বাস্তবায়নের ক্ষেত্রে আমার একক সিদ্ধান্ত গ্রহণের সুযোগ অবারিত নয়। স্পর্শকাতর বিষয়টিতে বিস্তারিত বর্ণনার অবকাশও সীমিত।’</p></div></div></div></body></html>"
        }
    ]
}