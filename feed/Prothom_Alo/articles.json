{
    "source": "প্রথম আলো",
    "articles": [
        {
            "title": "তারেক রহমান বললেন, ‘যে ভালোবাসা দেখিয়েছেন, তার জন্য কৃতজ্ঞ’ | প্রথম আলো",
            "time": "2026-02-13T09:40:41",
            "imgUrl": "https://media.prothomalo.com/prothomalo-bangla%2F2026-02-13%2Fjimwxp32%2FTaraq-Namaz.jpeg?rect=0%2C166%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তারেক রহমান নিজেই তাঁর গাড়ির দরজা খুলে বেরিয়ে কয়েকজন ব্যক্তির সঙ্গে কথা বলেন। তিনি তাঁদের পরিচয় জানতে চান। এ সময় জনতার মধ্য থেকে অনেকে বলে ওঠেন, নতুন বাংলাদেশ গড়তে তাঁরা তাঁর সঙ্গে থাকতে চান।</p><p>জবাবে তাঁদের ধন্যবাদ জানান বিএনপির চেয়ারম্যান তারেক রহমান। তিনি আরও বলেন, ‘আমার প্রতি আপনারা যে ভালোবাসা দেখিয়েছেন, তার জন্য আমি কৃতজ্ঞ। আমার জন্য দোয়া করবেন।’</p><p>পরে তারেক রহমান বাংলাদেশ নৌবাহিনীর সদর দপ্তর মসজিদে গিয়ে পবিত্র জুমার নামাজ আদায় করেন।</p></div></div></div></body></html>"
        },
        {
            "title": "গণভোট ৬০.২৬ শতাংশ, জিতেছে ‘হ্যাঁ’, ২৯৭ আসনে কোন দল কত পেল | প্রথম আলো",
            "time": "2026-02-12T01:21:37",
            "imgUrl": "https://media.prothomalo.com/prothomalo-bangla%2F2026-02-13%2Fgp2yd2h2%2FWhatsApp-Image-2026-02-13-at-14.36.25.jpeg?rect=0%2C0%2C1469%2C771&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p>দুপুর পর্যন্ত ঢাকার ৪টি আসনের ১০টি কেন্দ্র কত ভোট পড়ল, আসুন জেনে নেই—</p><p><strong>ঢাকা–১৭</strong></p><p>রাজধানীর কড়াইল বস্তিসংলগ্ন বিটিসিএল আদর্শ বালিকা উচ্চ বিদ্যালয়ের ৭৮ নম্বর কেন্দ্রের প্রিসাইডিং কর্মকর্তা মো. মুনতাসির মামুন জানান, তাঁর এখানে পাঁচটি কেন্দ্র। সবাই নারী ভোটার। দুপুর ১টা ৪৫ মিনিট পর্যন্ত তাঁর কেন্দ্রে ৩৫ শতাংশ ভোট পড়েছে। এখানে ২ হাজার ৪৩৭ জন ভোটার। এর মধ্যে ৮২৬ জন ভোট দিয়েছেন। </p><p>একই বিদ্যালয়ের ৭৬ নম্বর কেন্দ্রের প্রিসাইডিং কর্মকর্তা সুশান্ত কুমার সরকার বলেন, দুপুর ১টা ৪৫ মিনিট পর্যন্ত তাঁর কেন্দ্রে ২ হাজার ৬৭৩ জন ভোটারের মধ্যে ১ হাজার ৭৬ জন ভোট দিয়েছেন। ভোট পড়ার হার ৪০ দশমিক ২৫ শতাংশ। </p><p>এদিকে গুলশান মডেল হাই স্কুল অ্যান্ড কলেজের ৬৫ নম্বর কেন্দ্রের প্রিসাইডিং কর্মকর্তা গাজী মিজানুর রহমান বলেন, সেখানে ১৪টি বুথ। এখানে অন্তর্বর্তী সরকারের প্রধান উপদেষ্টা অধ্যাপক মুহাম্মদ ইউনূস, বিএনপির চেয়ারম্যান তারেক রহমান, অর্থ উপদেষ্টা সালেহউদ্দিন আহমেদ ভোট দিয়েছেন। আজ দুপুর ১২টা পর্যন্ত এখানে ১৫ শতাংশ ভোট পড়েছে। </p><p>একই প্রতিষ্ঠানের ৬৭ নম্বর কেন্দ্রের প্রিসাইডিং কর্মকর্তা আবু দাউদ বলেন, তাঁর কেন্দ্রে ৬টি বুথ। সবগুলো নারীদের জন্য। বেলা সাড়ে ১২টা পর্যন্ত ২০ শতাংশ ভোট পড়েছে।</p><p>৬৩ নম্বর কেন্দ্রের প্রিসাইডিং কর্মকর্তা মো. মুস্তাফিজুর রহমান বলেন, তাঁর কেন্দ্রের ৫টি বুথের সবগুলো পুরুষদের। বেলা সাড়ে ১২টা পর্যন্ত ২০ শতাংশ ভোট পড়েছে।</p><p>ঢাকা–১৬</p><p>মিরপুর–১১ নম্বর সেকশনের মিরপুর বাংলা স্কুল অ্যান্ড কলেজের দুই কেন্দ্রে মোট ভোটের সংখ্যা ছয় হাজার ৯৬৮টি। বেলা একটা পর্যন্ত এ দুই কেন্দ্রে ভোট পড়েছে ২ হাজার ৩৯৫টি। ভোট পড়ার হার ৩৮ শতাংশ। </p><p>এখানকার নারী ও পুরুষ কেন্দ্রের দুই প্রিসাইডিং কর্মকর্তা মোহাম্মদ নিজাম উদ্দিন ও মশিউর রহমান জানান, ভোটার উপস্থিতি আশাব্যঞ্জক। বেলা ১২ টার পর ভোটার উপস্থিতি বেড়েছে। সুষ্ঠু ও শান্তিপূর্ণ পরিবেশে ভোট হচ্ছে।</p><p>ঢাকা–০৪</p><p>শনির আখড়ার বর্ণমালা আদর্শ উচ্চ বিদ্যালয় ও কলেজের ৮৬ নম্বর কেন্দ্রের প্রিসাইডিং কর্মকর্তা আবুল কাশেম গাজী জানান, ওই কেন্দ্রে সব নারী ভোটার। মোট ভোটার সংখ্যা ২ হাজার ৮৬৯ জন। বেলা ১২টা পর্যন্ত ৬৯৮ জন ভোট দিয়েছেন। ২৫ শতাংশ ভোট পড়েছে। </p><p>আসকর আলী ও কোব্বাত মিঞা উচ্চ মাধ্যমিক বিদ্যালয়ের ১০২ নম্বর কেন্দ্রের প্রিসাইডিং কর্মকর্তা রাজু আহমেদ বলেন, কেন্দ্রটিতে ভোটার সংখ্যা দুই হাজার ১৭৫ জন। বেলা ১২টা পর্যন্ত ৪৯০ জন ভোট দিয়েছেন। ২২ শতাংশ ভোট পড়েছে। </p><p>ঢাকা–০৬</p><p>কবি নজরুল সরকারি কলেজের ৫৫ নম্বর কেন্দ্রের প্রিসাইডিং কর্মকর্তা মো. সফিকুল ইসলাম জানান, ভোটগ্রহণ শুরুর প্রথম চার ঘণ্টায় ৪ হাজার ১৪৩ জন ভোটারের মধ্যে ৯৮০ জন ভেটা দিয়েছেন। ভোট প্রদানের হার ২৪ শতাংশ। তিনি বলেন, কেন্দ্রের সার্বিক পরিবেশ শান্তিপূর্ণ রয়েছে।</p></div></div></body></html>"
        },
        {
            "title": "চাঁদপুর-২ আসনে ১৫৫ ভোটকেন্দ্রের সব কটিতেই জিতেছেন বিএনপি প্রার্থী | প্রথম আলো",
            "time": "2026-02-13T09:30:00",
            "imgUrl": "https://media.prothomalo.com/prothomalo-bangla%2F2026-02-13%2Fgvkgfbe6%2FChandpurDH051020260213matlab-jalal.jpg?rect=0%2C84%2C366%2C192&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সূত্রটি আরও জানায়, মতলব উত্তর উপজেলার ৯৮টি এবং মতলব দক্ষিণ উপজেলার ৫৭টি ভোটকেন্দ্রের প্রতিটিতেই মোহাম্মদ জালাল উদ্দিন বড় ব্যবধানে প্রথম হয়েছেন। কোনো কেন্দ্রেই তিনি হারেননি বা দ্বিতীয়-তৃতীয় হননি। ১৯৯১ সালের পর অনুষ্ঠিত কোনো সংসদ নির্বাচনে এ আসনে কোনো প্রার্থী সব ভোটকেন্দ্রে জয়ী হতে পারেননি। সব কেন্দ্র জয় নিশ্চিত করে নির্বাচিত হওয়ার ঘটনা এবারই প্রথম। পাশাপাশি নিকটতম প্রতিদ্বন্দ্বীর তুলনায় এত বড় ব্যবধানে জয় পাওয়ার ঘটনাও এ আসনে আগে ঘটেনি।</p><p>সদ্য বিজয়ী প্রার্থী মোহাম্মদ জালাল উদ্দিন মুঠোফোনে প্রথম আলোকে বলেন, এত ভোট দিয়ে নির্বাচিত করায় স্থানীয় ভোটার ও এলাকাবাসীর কাছে তিনি কৃতজ্ঞ। এলাকা ও এলাকাবাসীর উন্নয়নে আন্তরিকভাবে কাজ করবেন তিনি।</p></div></div></div></body></html>"
        },
        {
            "title": "১৭ বছর আগে হারানো পঞ্চগড়ের দুটি আসনই পুনরুদ্ধার করল বিএনপি | প্রথম আলো",
            "time": "2026-02-13T09:29:35",
            "imgUrl": "https://media.prothomalo.com/prothomalo-bangla%2F2026-02-13%2Fr48fj9mn%2Fd7ccf69c-0a39-41a1-bd70-0f73a82bc99c.jfif?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গতকাল বৃহস্পতিবার দিবাগত রাত দেড়টার দিকে পঞ্চগড়ের রিটার্নিং কর্মকর্তা ও জেলা প্রশাসক কাজী মো. সায়েমুজ্জামান তাঁর কার্যালয়ের সম্মেলনকক্ষে নির্বাচনের বেসরকারি ফলাফল ঘোষণা করেন।</p><p>ফলাফলে জানা যায়, পঞ্চগড়–১ আসনে মোট সাত প্রতিদ্বন্দ্বী প্রার্থীর মধ্যে বিএনপি মনোনীত প্রার্থী মুহম্মদ নওশাদ জমির ধানের শীষ প্রতীকে পেয়েছেন ১ লাখ ৭৬ হাজার ১৬৯ ভোট। তাঁর নিকটতম প্রতিদ্বন্দ্বী ১১–দলীয় নির্বাচনী ঐক্য মনোনীত প্রার্থী ও এনসিপির নেতা সারজিস আলম শাপলা কলি প্রতীকে পেয়েছেন ১ লাখ ৬৮ হাজার ৪৯ ভোট। এই আসনে মোট ভোটার ৪ লাখ ৬৩ হাজার ৭০০। নির্বাচনে এই আসনে প্রদত্ত ভোটের হার ৭৭ দশমিক ৪১ শতাংশ।</p><p>অপর দিকে পঞ্চগড়–২ আসনে মোট আট প্রতিদ্বন্দ্বী প্রার্থীর মধ্যে বিজয়ী বিএনপির ফরহাদ হোসেন আজাদ ধানের শীষ প্রতীকে পেয়েছেন ১ লাখ ৭৪ হাজার ৬৫০ ভোট। তাঁর নিকটতম প্রতিদ্বন্দ্বী সফিউল আলম দাঁড়িপাল্লা প্রতীকে পেয়েছেন ১ লাখ ২৮ হাজার ৮৬২ ভোট। এই আসনে মোট ভোটার ৪ লাখ ১৭ হাজার ৫২৯। নির্বাচনে এই আসনের প্রদত্ত ভোটের হার ৭৭ দশমিক ১৯ শতাংশ।</p></div></div></div></body></html>"
        },
        {
            "title": "পার্বত্য চট্টগ্রামের তিন আসনেই বিএনপির জয়, গণভোটে ‘না’ | প্রথম আলো",
            "time": "2026-02-13T09:24:47",
            "imgUrl": "https://media.prothomalo.com/prothomalo-bangla%2F2026-02-13%2Fvknvtkqs%2FThammmmm.jpg?rect=0%2C24%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পার্বত্য চট্টগ্রামের তিনটি সংসদীয় আসনেই বড় ব্যবধানে জয় পেয়েছে বিএনপি। পাশাপাশি তিন জেলাতেই গণভোটে ‘না’ পড়েছে বেশি। গতকাল বৃহস্পতিবার দিনভর ভোট গ্রহণ শেষে গভীর রাতে বেসরকারিভাবে এ ফল ঘোষণা করেন জেলার সংশ্লিষ্ট রিটার্নিং কর্মকর্তারা।</p><p> ফলাফলে দেখা যায়, বান্দরবান আসনে বিএনপির প্রার্থী সাচিংপ্রু জেরী বিপুল ভোটে বিজয়ী হয়েছেন। তিনি পেয়েছেন ১ লাখ ৪১ হাজার ৪৫৫ ভোট। তাঁর নিকটতম প্রতিদ্বন্দ্বী ১১ দলীয় জোটের প্রার্থী এনসিপির আবু সাঈদ মোহাম্মদ সুজাউদ্দিন পেয়েছেন ২৬ হাজার ১৬২ ভোট। অন্য প্রার্থীদের মধ্যে ইসলামী আন্দোলনের আবুল কালাম আজাদ ৪ হাজার ৭১৮ এবং জাতীয় পার্টির আবু জাফর মোহাম্মদ ওয়ালী উল্লাহ ২ হাজার ৪৩৫ ভোট পেয়েছেন।</p></div></div></div></body></html>"
        },
        {
            "title": "আমীর খসরুর প্রতিদ্বন্দ্বী প্রার্থী লিখলেন, ‘গণতান্ত্রিক প্রক্রিয়ায় জনগণের রায়ই চূড়ান্ত’ | প্রথম আলো",
            "time": "2026-02-13T09:20:44",
            "imgUrl": "https://media.prothomalo.com/prothomalo-bangla%2F2026-02-13%2Fg8xkk7ea%2FUntitled-11.jpg?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ত্রয়োদশ জাতীয় সংসদ নির্বাচনে চট্টগ্রাম-১১ (বন্দর-পতেঙ্গা) আসনে বেসরকারিভাবে নির্বাচিত হওয়ায় বিএনপির স্থায়ী কমিটি সদস্য আমীর খসরু মাহমুদ চৌধুরীকে অভিনন্দন জানিয়েছেন জামায়াতে ইসলামীর প্রার্থী মোহাম্মদ শফিউল আলম। তিনি ওই আসনে আমীর খসরুর নিকটতম প্রতিদ্বন্দ্বী। গতকাল বৃহস্পতিবার রাত ১১টার দিকে নিজের ভেরিফায়েড ফেসবুক পেজে এই শুভেচ্ছাবার্তা দেন।</p><p>শফিউল আলম লিখেছেন, ‘চট্টগ্রাম-১১ সংসদীয় আসনে আমীর খসরু মাহমুদ চৌধুরীর বিজয়ে আন্তরিক শুভেচ্ছা ও অভিনন্দন জানাচ্ছি। গণতান্ত্রিক প্রক্রিয়ায় জনগণের রায়ই চূড়ান্ত, আমরা সেই রায়কে সম্মান ও স্বাগত জানাই। নানা প্রতিকূলতা ও চ্যালেঞ্জের মধ্যেও আমাদের মনোবল সব সময় অটুট ছিল। ফলাফল যা–ই হোক, দলমত ও ধর্মবর্ণ–নির্বিশেষে সকল মানুষের প্রতি আমাদের দায়িত্ব ও ভালোবাসা অটুট থাকবে।’</p></div></div></div></body></html>"
        },
        {
            "title": "দুই জেলায় পরাজিত ও জয়ী প্রার্থীর সমর্থকদের মধ্যে সংঘর্ষ, আহত ১৩ | প্রথম আলো",
            "time": "2026-02-13T09:20:19",
            "imgUrl": "https://media.prothomalo.com/prothomalo-bangla%2F2026-02-13%2Fejchuw4l%2FKishorgonjDH055720260213FBIMG1770963523074.jpg?rect=0%2C215%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শেখ মজিবুর রহমানের অনুসারী হিসেবে হুমায়ুনপুর ইউনিয়ন বিএনপির সভাপতি আ. রাশিদের পরিচিতি আছে। অন্যদিকে উপজেলা বিএনপির সাবেক সহসভাপতি ও ইউনিয়ন পরিষদের সাবেক চেয়ারম্যান কাইয়ুম খান সৈয়দ এহসানুল হুদার সমর্থক। আজ সকালে এই দুই নেতার অনুসারীরা সংঘর্ষে জড়িয়ে পড়েন।</p><p>কিশোরগঞ্জ-৫ আসন থেকে শেখ মজিবুর রহমান স্বতন্ত্র প্রার্থী হিসেবে জয় পান। তিনি আগে বাংলাদেশ জাতীয়তাবাদী দলের (বিএনপি) বিদ্রোহী প্রার্থী হিসেবে পরিচিত ছিলেন। তাঁর হাঁস প্রতীকের কাছে ১৩ হাজার ১৫৪ ভোটের ব্যবধানে পরাজিত হন ধানের শীষের প্রার্থী সৈয়দ এহসানুল হুদা।</p><p>বাজিতপুর থানার ভারপ্রাপ্ত কর্মকর্তা (ওসি) এস এম শহীদুল্লাহ জানান, সংঘর্ষের খবর পেয়ে পুলিশ ঘটনাস্থলে যায়। বর্তমানে পরিস্থিতি শান্ত রয়েছে। আহত চারজনকে হাসপাতালে পাঠানো হয়েছে।</p></div></div></div></body></html>"
        },
        {
            "title": "অ্যানিমেটেড প্রোফাইল ছবি তৈরির সুযোগ ফেসবুকে | প্রথম আলো",
            "time": "2026-02-13T09:12:28",
            "imgUrl": "https://media.prothomalo.com/prothomalo-bangla%2F2026-02-13%2Fusfsf0e0%2Ffacebook.meta.png?rect=0%2C14%2C745%2C391&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মেটা এআইয়ের সহায়তায় তৈরি ‘রিস্টাইল’ নামের এআই টুলটির মাধ্যমে স্টোরি ও মেমোরিজে আপলোড করা ছবিকে নতুন রূপ দেওয়া যাবে। এ জন্য স্টোরিতে ছবি যোগ করার পর বা মেমোরিজ শেয়ার করার সময় ‘রিস্টাইল’ অপশনে গিয়ে প্রম্পট লিখতে হবে বা নির্ধারিত থিম বেছে নিতে হবে। থিমগুলোর মধ্যে রয়েছে অ্যানিমেশন, ইলাস্ট্রেটেড, উজ্জ্বল বা স্বপ্নিল ধরনের বিভিন্ন স্টাইল। পাশাপাশি আলো, রং ও মোডস পরিবর্তনের সুযোগ মিলবে। চাইলে সমুদ্রসৈকত বা শহরের দৃশ্যের মতো নতুন ব্যাকগ্রাউন্ডও যুক্ত করা যাবে।</p></div></div></div></body></html>"
        },
        {
            "title": "মধ্যপ্রাচ্যে মোতায়েনের জন্য আরেকটি বিমানবাহী রণতরি প্রস্তুত করছে যুক্তরাষ্ট্র | প্রথম আলো",
            "time": "2026-02-13T09:10:48",
            "imgUrl": "https://media.prothomalo.com/prothomalo-bangla%2F2026-02-13%2F03w833id%2FIran.jpg?rect=0%2C43%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রতিবেদনে মার্কিন কর্মকর্তাদের উদ্ধৃত করে বলা হয়, মধ্যপ্রাচ্যে মোতায়েনের জন্য একটি বিমানবাহী রণতরিকে প্রস্তুত করতে পেন্টাগন সামরিক বাহিনীকে নির্দেশ দিয়েছে। নতুন রণতরিটি ওই অঞ্চলে আগে থেকে মোতায়েন করা ইউএসএস আব্রাহাম লিংকনের সঙ্গে যোগ দেবে।</p><p>প্রতিবেদনটি প্রকাশ হওয়ার কয়েক ঘণ্টা পর ডোনাল্ড ট্রাম্প হোয়াইট হাউসে ইসরায়েলি প্রধানমন্ত্রী বেনিয়ামিন নেতানিয়াহুর সঙ্গে বৈঠক করেন। বৈঠকে নেতানিয়াহু তেহরানের বিরুদ্ধে কঠোর নীতি গ্রহণের ওপর জোর দিয়েছেন। তবে ট্রাম্প আবারও বলেছেন, তিনি ইরানের সঙ্গে কূটনৈতিক চুক্তি করাকে অগ্রাধিকার দিচ্ছেন।</p><p>নেতানিয়াহুর সঙ্গে বৈঠকের বিষয়ে সামাজিক যোগাযোগমাধ্যমে ট্রাম্প লেখেন, ‘চূড়ান্ত কোনো সিদ্ধান্ত হয়নি। আমি শুধু ইরানের সঙ্গে চুক্তি সম্ভব, নাকি সম্ভব নয়; তা যাচাই করতে দেশটির সঙ্গে আলোচনা চালিয়ে যাওয়ার ওপর জোর দিয়েছি।’</p></div></div></div></body></html>"
        },
        {
            "title": "অস্ট্রেলিয়াকে হারিয়ে টি-টুয়েন্টি বিশ্বকাপে ‘ভূমিকম্প’ জিম্বাবুয়ের | প্রথম আলো",
            "time": "2026-02-13T09:06:56",
            "imgUrl": "https://media.prothomalo.com/prothomalo-bangla%2F2026-02-13%2Fshp540qc%2F065700-01-02.jpg?rect=0%2C0%2C3496%2C1835&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>টি–টুয়েন্টি বিশ্বকাপে ভূমিকম্প ঘটে গেল কলম্বোয়। ক্রিকেটের রিখটার স্কেলে কম্পনের এই মাত্রার নাম ‘অঘটন’। আর সেটা ঘটাল জিম্বাবুয়ে। অস্ট্রেলিয়াকে ২৩ রানে হারিয়ে জিম্বাবুয়ে যেন বুঝিয়ে দিল টেস্ট খেলুড়ে দলগুলোর মধ্যে শক্তিতে ছোট হলেও তাঁরা এখনো ফুরিয়ে যাওয়ার নয়।</p><p>বরং প্রেমাদাসার গ্যালারিতে জিম্বাবুয়ের সমর্থকদের জন্য আজীবন মনে রাখার মতো এক স্মৃতি উপহার দিল সিকান্দার রাজার দল। একটু বয়স্ক সমর্থকদের জন্য অবশ্য এমন স্মৃতি নতুন নাও মনে হতে পারে। ২০০৭ টি–টুয়েন্টি বিশ্বকাপেও কেপ টাউনে ৫ উইকেটে হারিয়েছিল জিম্বাবুয়ে। সেই জয়ের পর আজ এই সংস্করণের বিশ্বকাপে দ্বিতীয় মুখোমুখিতেও ফল পাল্টাল না। ব্রেন্ডন টেলর নিশ্চয়ই এই জয় উপভোগ করেছেন রন্ধ্রে রন্ধ্রে।</p><p>হ্যামস্ট্রিংয়ে চোট পাওয়ায় বেচারা টেলরের বিশ্বকাপ শেষ। ১৯ বছর আগের সেই বিশ্বকাপে অস্ট্রেলিয়াকে হারানোয় ৬০ রানের দারুণ ইনিংস খেলেছিলেন টেলর। আজ মাঠের বাইরে থেকে টেলর হয়তো দেখেছেন, তাঁর ভূমিকায় ছিলেন জিম্বাবুয়ের একসঙ্গে কয়েকজন। </p></div></div></div></body></html>"
        },
        {
            "title": "সিরাজগঞ্জের পাঁচটি আসনে বিএনপি, একটিতে জামায়াতের প্রার্থীর বিজয় | প্রথম আলো",
            "time": "2026-02-13T09:04:58",
            "imgUrl": "https://media.prothomalo.com/prothomalo-bangla%2F2026-02-13%2F2zem4501%2FSirajgonj-Th.jpg?rect=0%2C25%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সিরাজগঞ্জ-১ (কাজীপুর-সিরাজগঞ্জ সদরের একাংশ) আসনে ভোটকেন্দ্রের সংখ্যা ছিল ১৬৫। এই আসনে বিএনপির প্রার্থী সেলিম রেজা ধানের শীষ প্রতীকে পেয়েছেন ১ লাখ ১৫ হাজার ১৩২ ভোট। তাঁর নিকটতম প্রতিদ্বন্দ্বী জামায়াতের দাঁড়িপাল্লা প্রতীকে মাওলানা শাহীনুর আলম পেয়েছেন ১ লাখ ৬ হাজার ৭৩২ ভোট। ভোটের ব্যবধান ৮ হাজার ৪০০।</p><p>সিরাজগঞ্জ-২ (সিরাজগঞ্জ সদর ও কামারখন্দ) আসনে মোট কেন্দ্রের সংখ্যা ১৬২। এই আসনে বিএনপি–মনোনীত ধানের শীষ প্রতীক নিয়ে ইকবাল হাসান মাহমুদ টুকু ১ লাখ ৭৬ হাজার ৬৩৮ ভোট পেয়ে বেসরকারিভাবে বিজয়ী হয়েছেন। অন্যদিকে তাঁর নিকটতম প্রতিদ্বন্দ্বী জামায়াতে ইসলামীর প্রার্থী মুহাম্মদ জাহিদুল ইসলাম দাঁড়িপাল্লা প্রতীকে পেয়েছেন ১ লাখ ৩৬ হাজার ৫৯৫ ভোট। দুই প্রার্থীর মধ্যে ব্যবধান ৪০ হাজার ৪৩ ভোট।</p><p>সিরাজগঞ্জ-৩ (রায়গঞ্জ-তাড়াশ) আসনে মোট কেন্দ্রের সংখ্যা ১৫৮টি। এ আসন থেকে বিএনপি মনোনীত প্রার্থী ধানের শীষ প্রতীকে আয়নুল হক ১ লাখ ৭৪ হাজার ৪৩০ ভোট পেয়ে বেসরকারিভাবে বিজয়ী হয়েছেন। তাঁর নিকটতম প্রতিদ্বন্দ্বী রিকশা প্রতিকের ১১–দলীয় ঐক্যের প্রার্থী মুহাম্মদ আবদুর রউফ সরকার পেয়েছেন ১ লাখ ১৬ হাজার ৮০২ ভোট।</p></div></div></div></body></html>"
        },
        {
            "title": "কবরের চিরসঙ্গী ও রক্ষাকবচ সুরা মুল্‌ক | প্রথম আলো",
            "time": "2026-02-13T09:00:00",
            "imgUrl": "https://media.prothomalo.com/prothomalo-bangla%2F2026-02-12%2F72u4ouzl%2Fclose-up-islamic-new-year-concept.jpg?rect=0%2C120%2C6400%2C3360&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কোরআনের ৬৭ নম্বর এই সুরাটি মাত্র ৩০টি আয়াতের। কিন্তু এর শক্তি অপরিসীম। আল্লাহর রাসুল বলেছেন, “নিশ্চয়ই কোরআনে একটি সুরা আছে যাতে ৩০টি আয়াত রয়েছে। তা পাঠকারীর জন্য সুপারিশ করতে থাকবে, যতক্ষণ না তাকে ক্ষমা করা হয়। সুরাটি হলো, ‘তাবারাকাল্লাযি বি ইয়াদিহিল মুল্‌ক।” (সুনানে আবু দাউদ, হাদিস: ১৪০০; সুনানে তিরমিজি, হাদিস: ২৮৯১)</p></div></div></div></body></html>"
        },
        {
            "title": "চট্টগ্রামে বিএনপির মীর হেলাল ও সাঈদ আল নোমান জয়ী | প্রথম আলো",
            "time": "2026-02-13T08:59:41",
            "imgUrl": "https://media.prothomalo.com/prothomalo-bangla%2F2026-02-13%2F2k7bqmqx%2Fe17b1076-09c0-48e3-afa6-f47c7c77b12d.jpg?rect=0%2C5%2C620%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>চট্টগ্রাম-৫ (হাটহাজারী ও নগরের আংশিক) আসনে বেসরকারি ফলে জয়ী হয়েছেন বিএনপির প্রার্থী মীর মোহাম্মদ হেলাল উদ্দীন। চট্টগ্রাম-১০ (হালিশহর, পাহাড়তলী, ডবলমুরিং) আসনে জয়লাভ করেছেন বিএনপির প্রার্থী সাঈদ আল নোমান।</p><p>আজ শুক্রবার দুপুরে এই ফল ঘোষণা করেন আসন দুটির রিটার্নিং কর্মকর্তা ও বিভাগীয় কমিশনার মো. জিয়াউদ্দীন। চট্টগ্রাম জেলা স্টেডিয়ামের প্রাথমিক ফলাফল সংগ্রহ ও পরিবেশন কেন্দ্রে ফল ঘোষণা করা হয়।</p></div></div></div></body></html>"
        },
        {
            "title": "বাংলাদেশের মতো ভারতও যুক্তরাষ্ট্রে পোশাক রপ্তানিতে শুল্ক সুবিধা পাবে: ভারতের বাণিজ্যমন্ত্রী | প্রথম আলো",
            "time": "2026-02-13T08:55:17",
            "imgUrl": "https://media.prothomalo.com/prothomalo-bangla%2F2026-02-13%2Fen713ihx%2FFlag.jpg?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সম্প্রতি ঘোষিত ভারত-যুক্তরাষ্ট্র অন্তর্বর্তী বাণিজ্য চুক্তি নিয়ে এখন পর্যন্ত বেশি তথ্য প্রকাশিত হয়নি। সম্প্রতি মার্কিন প্রেসিডেন্ট ডোনাল্ড ট্রাম্প জানান, ভারতীয় পণ্যে আরোপিত পাল্টা শুল্ক ২৫ শতাংশ থেকে কমিয়ে ১৮ শতাংশ করা হচ্ছে। পাশাপাশি রাশিয়া থেকে তেল কেনার জেরে আরোপিত ২৫ শতাংশ শাস্তিমূলক শুল্কও প্রত্যাহার করা হয়েছে।</p><p>তবে ভারতের কৃষকদের একাংশের উদ্বেগ হলো, এই শুল্ক হ্রাসের বিনিময়ে কৃষি খাতে অতিরিক্ত ছাড় দেওয়া হয়েছে কি না, তা নিয়ে। পীযূষ গয়াল বলেন, এই চুক্তির ফলে ভারতের কৃষকেরাই লাভবান হবেন। যুক্তরাষ্ট্রের পাশাপাশি ইউরোপীয় ইউনিয়ন, যুক্তরাজ্য, সুইজারল্যান্ড, নরওয়ে ও অস্ট্রেলিয়ার বাজারে বৃহৎ পরিসরে ভারতীয় পণ্য রপ্তানির সুযোগ তৈরি হবে।</p></div></div></div></body></html>"
        },
        {
            "title": "টি-রেক্স ডাইনোসর নিয়ে নতুন তথ্য | প্রথম আলো",
            "time": "2026-02-13T08:53:19",
            "imgUrl": "https://media.prothomalo.com/prothomalo-bangla%2F2026-02-13%2Fq2meltpd%2Fdinosaur.reuters.png?rect=0%2C10%2C513%2C269&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিজ্ঞানীদের তথ্যমতে, টি-রেক্স ডাইনোসর যখন বেঁচে ছিল, তখন তার হাড় সব সময় সমানভাবে বাড়ত না। খাদ্যের প্রাপ্যতা বা ঋতু পরিবর্তনের কারণে প্রতিবছর হাড়ের বৃদ্ধি একবার থমকে যেত। এই বিরতির ফলে হাড়ের ভেতর তৈরি হতো অত্যন্ত সূক্ষ্ম রেখা। একে বলা হয় লাইন অব অ্যারেস্টেড গ্রোথ বা গ্রোথ রিং। লাখ লাখ বছর পর এই হাড়গুলো যখন ফসিলে রূপান্তরিত হয়, তখন শরীরের ওজন বহনকারী হাড় থেকে নমুনা সংগ্রহ করে পরীক্ষা করা হয়েছে। প্রতিটি দৃশ্যমান রিং নির্দেশ করে ডাইনোসরটির জীবনের এক একটি বছর। রিংয়ের মধ্যবর্তী ব্যবধান দেখে বোঝা যায় বৃদ্ধির গতি। বেশি ফাঁকা মানে দ্রুত বৃদ্ধি, আর ঘন রেখা মানে ধীরগতি।</p></div></div></div></body></html>"
        },
        {
            "title": "ঢাকার কোন আসনে কারা বিজয়ী হলেন, ব্যবধান কত | প্রথম আলো",
            "time": "2026-02-13T08:41:56",
            "imgUrl": "https://media.prothomalo.com/prothomalo-bangla%2F2026-02-13%2F6e4ephlq%2FDhaka-Winner.jpeg?rect=0%2C62%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ত্রয়োদশ জাতীয় সংসদ নির্বাচনের ফলাফল ঘোষণা চলছে। আজ শুক্রবার বেলা দেড়টা পর্যন্ত ২৯১টি আসনের বেসরকারি ফলাফল পাওয়া গেছে।</p><p> এ পর্যন্ত ঢাকার ২০টি আসনের মধ্যে সবগুলোর ফল এসেছে। এর মধ্যে ঢাকায় ১৩টি আসনে বিএনপি ও ৭টি আসনে ১১–দলীয় নির্বাচনী ঐক্যের প্রার্থীরা জয় পেয়েছেন। এর মধ্যে একটি আসনে জাতীয় নাগরিক পার্টির (এনসিপি) প্রার্থী বিজয়ী হয়েছেন।</p><p> এবার দেখা নেওয়া যাক ঢাকার কোন আসনে কে বিজয়ী হলেন—</p></div></div></div></body></html>"
        },
        {
            "title": "জয়ী প্রার্থীদের মধ্যে সবচেয়ে কম বয়সী হান্নান মাসউদ, সবচেয়ে বেশি বয়সী মোশাররফ | প্রথম আলো",
            "time": "2026-02-13T08:25:04",
            "imgUrl": "https://media.prothomalo.com/prothomalo-bangla%2F2026-02-13%2Fs661le5u%2Fdc8ea993-ec89-4b6a-a6ea-5fb3ec2cfff0.jfif?rect=0%2C44%2C620%2C326&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ত্রয়োদশ জাতীয় সংসদ নির্বাচনে জয়ী প্রার্থীদের মধ্যে সবচেয়ে কম বয়সে সংসদ সদস্য (এমপি) হিসেবে শপথ নিতে যাচ্ছেন জাতীয় নাগরিক পার্টির (এনসিপি) নেতা আবদুল হান্নান মাসউদ। আর সবচেয়ে বেশি বয়সী বিএনপির খন্দকার মোশাররফ হোসেন। নির্বাচনের বেসরকারি ফলাফল ও প্রার্থীদের হলফনামা থেকে এ তথ্য জানা গেছে।</p><p>হলফনামা অনুযায়ী, খন্দকার মোশাররফ হোসেনের জন্ম ১৯৪৬ সালের ১ অক্টোবর। তাঁর বর্তমান বয়স ৭৯ বছর ৪ মাস। তিনি কুমিল্লা–১ (দাউদকান্দি-মেঘনা) আসনে ধানের শীষ প্রতীক নিয়ে প্রতিদ্বন্দ্বিতা করেন। বেসরকারি ফলাফলে তিনি ১ লাখ ৪১ হাজার ৪৪০ ভোট পেয়ে জয়ী হয়েছেন। তাঁর নিকটতম প্রতিদ্বন্দ্বী জামায়াতে ইসলামীর প্রার্থী মো. মনিরুজ্জামান পেয়েছেন ৯৪ হাজার ৮৪৫ ভোট।</p></div></div></div></body></html>"
        },
        {
            "title": "সুনামগঞ্জে জামায়াতের শিশির মনিরকে হারিয়ে জয়ী বীর মুক্তিযোদ্ধা নাছির চৌধুরী | প্রথম আলো",
            "time": "2026-02-13T08:20:00",
            "imgUrl": "https://media.prothomalo.com/prothomalo-bangla%2F2026-02-13%2Fe00qajct%2Fsunamgonj-nasir-chow-1.jpg?rect=0%2C0%2C3264%2C1714&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সুনামগঞ্জের প্রবীণ বিএনপি নেতা ও সাবেক সংসদ সদস্য বীর মুক্তিযোদ্ধা মো. নাছির চৌধুরী (৭৫) জয়ী হয়েছেন। সুনামগঞ্জ-২ আসনে (দিরাই ও শাল্লা) জামায়াতে ইসলামীর প্রার্থী মোহাম্মদ শিশির মনিরকে পরাজিত করে জয়ী হন তিনি।</p><p>মো. নাছির চৌধুরী ধানের শীষ প্রতীকে পেয়েছেন ৯৯ হাজার ৫২২ ভোট, তাঁর নিকটতম প্রতিদ্বন্দ্বী মোহাম্মদ শিশির মনির পেয়েছেন ৬৩ হাজার ২২০ ভোট।</p><p>বিএনপির কেন্দ্রীয় কার্যনির্বাহী কমিটির সদস্য মো. নাছির চৌধুরী শারীরিকভাবে বেশ কিছুদিন অসুস্থ ছিলেন। দলীয় মনোনয়ন ঘোষণার পর ২৬ নভেম্বর দিরাই এসে প্রথম সমাবেশ করেন তিনি। সেখানে নাছির চৌধুরী এটিকে তাঁর ‘জীবনের শেষ নির্বাচন’ উল্লেখ করে সবার সহযোগিতা চান। গত বুধবার রাতেও একটি ভিডিও বার্তায় ভোটারদের প্রতি একই আহ্বান জানান তিনি।</p></div></div></div></body></html>"
        }
    ]
}