{
    "source": "প্রথম আলো",
    "articles": [
        {
            "title": "৪৬তম বিসিএস: দেড় হাজার চিকিৎসকের পদ কি তবে শূন্যই থাকছে? | প্রথম আলো",
            "time": "2026-01-29T04:08:36",
            "imgUrl": "https://media.prothomalo.com/prothomalo-bangla%2F2024-06%2Fca0315e0-d981-4469-bbce-759a02f5cfc8%2F234d356b-456f-4aa4-bcf5-4e41622a7b0f.webp?rect=0%2C0%2C977%2C513&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>৪৬তম বিসিএসের লিখিত পরীক্ষার ফলাফল গত ২৭ নভেম্বর প্রকাশিত হয়েছে। মাত্র ৯৮ দিনের মধ্যে ২১ হাজারের বেশি পরীক্ষার্থীর খাতা মূল্যায়ন করে ফলাফল প্রকাশ করা বাংলাদেশ সরকারি কর্ম কমিশনের (পিএসসি) জন্য নিঃসন্দেহে একটি দৃষ্টান্তমূলক সাফল্য। তবে এই দ্রুততার আড়ালে যে বাস্তবতা চাপা পড়ে যাচ্ছে, তা যথেষ্ট উদ্বেগজনক।</p><p>এই বিসিএসে ৩ হাজার ১৪০টি পদের বিপরীতে লিখিত পরীক্ষায় উত্তীর্ণ হয়েছেন ৪ হাজার ৪২ জন প্রার্থী। আপাতদৃষ্টিতে সংখ্যাটি স্বাভাবিক মনে হলেও ক্যাডারভিত্তিক বিশ্লেষণে এক গুরুতর বৈপরীত্য স্পষ্ট হয়ে ওঠে। উত্তীর্ণ প্রার্থীদের মধ্যে সাধারণ ক্যাডারের জন্য ২ হাজার ৩৩৬ জন, কারিগরি বা পেশাগত ক্যাডারের জন্য ৭৩৮ জন এবং উভয় ক্যাডারের জন্য ৯৬৮ জন নির্বাচিত হয়েছেন। এখান থেকেই ক্যাডারভিত্তিক নিয়োগ কাঠামোর অন্তর্নিহিত অসামঞ্জস্য পরিষ্কার হয়ে যায়।</p></div></div></div></body></html>"
        },
        {
            "title": "মেরি অলিভারের কবিতা | প্রথম আলো",
            "time": "2026-01-29T04:00:00",
            "imgUrl": "https://media.prothomalo.com/prothomalo-bangla%2F2026-01-28%2Fl0ux7bqn%2FWhatsApp-Image-2026-01-28-at-21.46.23.jpeg?rect=0%2C32%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সে আমাকে ব্লু-জে পাখি, নীহারকণা,<br><br>তারা আর এখন টিলার ওপরে উঠে যাওয়া<br>যে কোজাগরী পূর্ণিমার চাঁদ, তার খবর পাঠায়।<br><br>কথাচ্ছলে বলে ঠান্ডার কথা, বেদনার কথা,<br>যা কিছু এত দিনে হারিয়ে গেছে তার ফর্দ বানায় সে।<br><br>এখানে আমার জীবন কঠিন, ধীরে ধীরে চলে তা,<br>আমি পড়ে চলি দরজার পাশে<br><br>স্তূপীকৃত আরক্ত তরমুজের কথা,<br>ঝুড়িভর্তি ফেনল, রোজমেরি, ডিল,<br><br>আর এদিকে যা কিছু সে তুলতে পারেনি<br>কিংবা যা পাতার ফাঁকে লুকিয়ে ছিল, তা কালো হয়ে ঝরে যায়।<br><br>এখানে আমার কঠিন আর অদ্ভুত জীবনে<br>আমি ওর পাগল করা আনন্দর কথা পড়ি<br><br>যখন তারা ফোটে, নীহারকণা ঝরে পড়ে, ব্লু-জে গান গায়।<br>বিক্ষিপ্ত সময় তার প্রাজ্ঞ আর ঘূর্ণি খাওয়া হৃদয়ে<br><br>কোনো ছাপই ফেলবে না;—<br>সে জানে কীভাবে মানুষ তাদের জীবন কাটানোর নানা পরিকল্পনা করে<br><br>আর তারপর তেমন জীবন সে কোনো দিন কাটায় না।<br>সে কাঁদে কি না, তা কখনো আমায় বলবে না।<br><br>আমি ওর নামের পাশের ক্রসগুলো ছুঁয়ে যাই।<br><br>উঠতে গিয়ে পৃষ্ঠাগুলো ভাঁজ করে রাখি।<br>খামটা একপাশে কাত করতেই বাতাসে ভেসে বেড়ায় টুকরো টুকরো<br><br>বর‍্যাজ, উডবাইন আর রু।</p><p>[‘আ লেটার ফ্রম হোম’ কবিতার বাংলা ভাষান্তর। কবিতাটি ‘নো ভয়েজ অ্যান্ড আদার পোয়েমস’ (১৯৬৩ এবং ১৯৬৫) বই থেকে নেওয়া।]</p></div></div></div></body></html>"
        },
        {
            "title": "মিষ্টি আলুর যে ৬টি উপকারিতার কথা অনেকেই জানেন না | প্রথম আলো",
            "time": "2026-01-29T04:00:00",
            "imgUrl": "https://media.prothomalo.com/prothomalo-bangla%2F2026-01-28%2F3i2xue6j%2Fpexels-photo-5199274.jpg?rect=0%2C367%2C5184%2C2722&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মিষ্টি আলু আমরা বেশির ভাগ সময় সেদ্ধ করে খাই, পোড়া মিষ্টি আলুর স্বাদ তো দারুণ। এ ছাড়া রান্না করা খুবই সহজ। সেদ্ধ, ভাপা, ভাজি, ভুনা—সবভাবেই খাওয়া যায়। চাইলে সবজি, ডাল বা সালাদেও যোগ করতে পারেন।</p><p>একটি বিষয় মনে রাখবেন, অল্প তেল (যেমন শর্ষের তেল বা অলিভ অয়েল) দিয়ে রান্না করলে মিষ্টি আলুর বিটা ক্যারোটিন শরীরে আরও ভালোভাবে শোষিত হয়।</p></div></div></div></body></html>"
        },
        {
            "title": "এমবাপ্পে বলছেন, হার প্রাপ্য ছিল, বেনফিকা বলছে, ট্রাবিনের ছবিটি ল্যুভরে ঝুলিয়ে রাখুন | প্রথম আলো",
            "time": "2026-01-29T03:53:50",
            "imgUrl": "https://media.prothomalo.com/prothomalo-bangla%2F2026-01-29%2Fy8vrq65c%2F960572-01-02.jpg?rect=0%2C0%2C2961%2C1555&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এমবাপ্পের হতাশার শেষ নয় এখানেই, ‘আজ এই পরিস্থিতিতে পড়াটা আমাদের প্রাপ্য ছিল। বেনফিকা আমাদের চেয়ে ভালো খেলেছে। এখন প্লে–অফে আমাদের দুটি ম্যাচ খেলতে হবে। এগুলো খেলতে কষ্ট লাগে, কারণ আমরা চেয়েছিলাম, ফেব্রুয়ারিতে নিজেদের খেলা নিয়ে কাজ করব।’ রিয়াল কোচ আরবেলোয়া বলেছেন, ‘অবশ্যই আমরা সুখী নই। ম্যাচে কী করতে হবে আমরা জানতাম, কিন্তু সে অনুযায়ী খেলতে পারিনি...নিজেদের খেলাটা থেকে আমরা অনেক দূরে ছিলাম।’</p><p>শুক্রবারের ড্রয়ে জানা যাবে প্লে–অফে বেনফিকা রিয়াল নাকি ইন্টার মিলানের মুখোমুখি হবে। ইন্টারের কোচ হিসেবে ২০১০ সালে চ্যাম্পিয়নস লিগ জয়ের স্মৃতি আছে মরিনিওর। এ নিয়ে পর্তুগিজ বলেছেন, ‘আমি এটা নয় ওটা পছন্দ করি, তা বলতে পারব না। কারণ, মাদ্রিদে যেতে ভালো লাগবে; ওখানে অনেক দিন যাই না। মিলানে যেতেও ভালো লাগবে, কারণ ওখানেও অনেক দিন যাই না।’</p></div></div></div></body></html>"
        },
        {
            "title": "সাগরে ৪৬ জাহাজে ভাসছে ২৩ লাখ টন ভোগ্যপণ্য, নানা সংকটে খালাসে বিলম্ব | প্রথম আলো",
            "time": "2026-01-29T03:45:00",
            "imgUrl": "https://media.prothomalo.com/prothomalo-bangla%2F2025-11-30%2Fz95l455t%2FScreenshot-2025-11-30-131646.jpg?rect=0%2C92%2C1143%2C600&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>চট্টগ্রাম বন্দরের গত মঙ্গলবারের তালিকা অনুযায়ী, বহির্নোঙরে অবস্থানরত ১০৪টি পণ্যবাহী জাহাজের মধ্যে ৪৬টি জাহাজেই ছিল ভোগ্যপণ্য। এসব জাহাজে মোট ভোগ্যপণ্যের পরিমাণ ২৩ লাখ ৪৬ হাজার টন। গত বছর একই সময়ে বন্দরে ২৬টি জাহাজে ছিল প্রায় ১২ লাখ টন ভোগ্যপণ্য। অর্থাৎ, এক বছরের ব্যবধানে ভোগ্যপণ্যবাহী জাহাজ ও পণ্যের পরিমাণ বেড়ে প্রায় দ্বিগুণ হয়ে গেছে। বন্দরের প্রতিবেদনে দেখা যায়, মঙ্গলবার সকাল পর্যন্ত এসব জাহাজ থেকে সাড়ে ১০ লাখ টন ভোগ্যপণ্য খালাস করা হয়েছে। আর খালাসের অপেক্ষায় ছিল প্রায় পৌনে ১৩ লাখ টন।</p><p>সংশ্লিষ্ট সূত্রে জানা যায়, এবার সবচেয়ে বেশি আমদানি হয়েছে গম। বন্দরে অবস্থানরত জাহাজগুলোর মধ্যে ২৫টি জাহাজ গমবোঝাই। এসব জাহাজে আমদানি হয়েছে সাড়ে ১৩ লাখ টন গম। এর মধ্যে খালাস হয়েছে ৫ লাখ ৮০ হাজার টন। ছোলা, মসুর ডাল ও মটর ডালবাহী ৭টি জাহাজে আমদানি হয়েছে ২ লাখ ৩৬ হাজার টন, যার মধ্যে খালাস হয়েছে এক লাখ টন। আর ৯টি জাহাজে এসেছে ৪ লাখ ৩৯ হাজার টন তৈলবীজ, এর মধ্যে আড়াই লাখ টন খালাস করা হয়েছে।</p><p>বন্দরের তথ্য অনুযায়ী, প্রতিদিন বড় জাহাজ থেকে গড়ে ৫০–৬০ হাজার টন ভোগ্যপণ্য লাইটার জাহাজে স্থানান্তর করা হচ্ছে। এসব লাইটার জাহাজ নদীপথে ঢাকা, বরিশাল, খুলনা ও দেশের বিভিন্ন ঘাটে নিয়ে গিয়ে পণ্য খালাস করা হচ্ছে।</p></div></div></div></body></html>"
        },
        {
            "title": "যেকোনো মার্কিন হামলার তাৎক্ষণিক শক্তিশালী জবাব দিতে তেহরান প্রস্তুত: ইরান | প্রথম আলো",
            "time": "2026-01-29T03:26:38",
            "imgUrl": "https://media.prothomalo.com/prothomalo-bangla%2F2026-01-29%2F186t34py%2FTrump-ready.jpg?rect=0%2C0%2C752%2C395&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত বছরের জুনে ইসরায়েলের কয়েক দিনব্যাপী সামরিক হামলা থেকে ইরান ‘মূল্যবান শিক্ষা’ নিয়েছে বলে উল্লেখ করেন আব্বাস আরাগচি।</p><p>সে সময় যুক্তরাষ্ট্রও ইরানের পারমাণবিক স্থাপনাগুলোর ওপর নিজস্ব হামলা চালায়।</p><p>ইরানের পররাষ্ট্রমন্ত্রী আরও লেখেন, ‘১২ দিনের ওই যুদ্ধ থেকে পাওয়া মূল্যবান শিক্ষা আমাদের আরও শক্তিশালী, দ্রুত ও ব্যাপকভাবে জবাব দেওয়ার সক্ষমতা তৈরি করে দিয়েছে।’</p><p>আব্বাস আরাগচির এমন কথার কয়েক ঘণ্টা আগে ট্রাম্প নতুন করে ইরানের বিরুদ্ধে সামরিক হামলার হুমকি দেন।</p><p>নিজের সামাজিকমাধ্যম ট্রুথ সোশ্যালে এক দীর্ঘ পোস্টে ট্রাম্প লেখেন, একটি বিশাল নৌবহর ইরানের দিকে এগিয়ে যাচ্ছে। ওই বহর প্রয়োজনে দ্রুত ও শক্তি প্রয়োগের মাধ্যমে মিশন সম্পন্ন করতে প্রস্তুত, আগ্রহী ও সক্ষম।</p><p>এর আগে গত মঙ্গলবার দেওয়া এক ভাষণে ট্রাম্প বলেন, ‘আমি আশা করছি, তারা (ইরান) সমঝোতায় রাজি হবে।’</p></div></div></div></body></html>"
        },
        {
            "title": "বায়ুদূষণে আজও শীর্ষে ঢাকা, বড় দূষণের নগর দিল্লি ও লাহোরের অবস্থান কোথায় | প্রথম আলো",
            "time": "2026-01-29T03:21:30",
            "imgUrl": "https://media.prothomalo.com/prothomalo-bangla%2F2025-11-27%2Fwroqsn1z%2FAir.jpeg?rect=0%2C33%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ঢাকার ৮ স্থানে বায়ুর মান খুব খারাপ</strong></p><p>আজ সকালে ঢাকার আটটি স্থানের বায়ুর মান খুব খারাপ। স্থানগুলো হলো নিকুঞ্জের এএসএল সিস্টেমস লিমিটেড (৪৩৭), সাগুফতা (৪৩১), দক্ষিণ পল্লবী (৩৩৮), ধানমন্ডি (৩১৪), মিরপুরের ইস্টার্ন হাউজিং (২৮৪), বে’জ এইজ ওয়াটার (২৫৭), গ্রেস ইন্টারন্যাশনাল স্কুল (২৩০) ও গোড়ান (২২৮) ।</p><p>দেশে বায়ুদূষণ মোকাবিলায় বিভিন্ন সময় প্রকল্প নেওয়া হয়েছে। এখনো নানা উদ্যোগ-কথাবার্তা শোনা যায়। কিন্তু বায়ুদূষণ পরিস্থিতি দিন দিন খারাপই হচ্ছে।</p><p><strong>সুরক্ষায় নগরবাসী যা করবেন</strong></p><p>আইকিউ এয়ারের পরামর্শ অনুযায়ী, আজ ঢাকায় বায়ুর যে মান, তাতে বাইরে বের হলে অবশ্যই মাস্ক পরতে হবে। বাড়ির বাইরে গিয়ে ব্যায়াম না করার পরামর্শ দেওয়া হয়েছে। আর ঘরের জানালাগুলো যতটা সম্ভব বন্ধ রাখতে হবে।</p></div></div></div></body></html>"
        },
        {
            "title": "বছরে ১৭ লাখ শিশুর জন্ম অপ্রয়োজনীয় অস্ত্রোপচারে | প্রথম আলো",
            "time": "2026-01-29T03:16:35",
            "imgUrl": "https://media.prothomalo.com/prothomalo-bangla%2F2026-01-29%2Fx941tilr%2F2.jpg?rect=0%2C0%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত বছর দেশে প্রায় ১৭ লাখ শিশুর জন্ম হয়েছে অপ্রয়োজনীয় অস্ত্রোপচারে। একটি হিসাব বলছে, অপ্রয়োজনীয় অস্ত্রোপচারে বছরে পাঁচ হাজার কোটি টাকার বেশি আর্থিক ক্ষতি হচ্ছে। আন্তরিকতার অভাব ও সরকারি নজরদারির ঘাটতির কারণে দেশে সন্তান জন্মদানে অস্ত্রোপচার আশঙ্কাজনকভাবে বেড়েছে। গতকাল বুধবার অপ্রয়োজনীয় অস্ত্রোপচার কমানো বিষয়ে একটি গবেষণার ফলাফল প্রকাশ অনুষ্ঠানে এ কথা বলা হয়।</p></div></div></div></body></html>"
        },
        {
            "title": "এটা কোনোভাবেই গ্রহণযোগ্য সিদ্ধান্ত নয় | প্রথম আলো",
            "time": "2026-01-29T03:15:00",
            "imgUrl": "https://media.prothomalo.com/prothomalo-bangla%2F2020-10%2F1029114c-37fd-4c36-a816-595983984828%2Feditorial_5.png?rect=0%2C10%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভবিষ্যতে বিচারবহির্ভূত হত্যা, গুম, বিরোধী মত দমনের মতো মানবাধিকার লঙ্ঘনের কাজে কোনো সরকারই যাতে কোনো বাহিনী ও গোয়েন্দা সংস্থাকে রাজনৈতিকভাবে ব্যবহার করতে না পারে, সে জন্য নিরাপত্তা খাতে সংস্কার জরুরি কর্তব্য ছিল। অথচ এ বিষয়ে অন্তর্বর্তী সরকারকে উদ্যোগ নিতে দেখা যায়নি। র‍্যাব নিয়ে দেশ-বিদেশে সমালোচনা ও নাগরিকদের মধ্যে উদ্বেগ থাকার পরও বাহিনীটির সক্ষমতা বাড়ানোর উদ্যোগ চব্বিশের অভ্যুত্থানের চেতনাপরিপন্থী বলেই আমরা মনে করি। টিআইবির নির্বাহী পরিচালক ইফতেখারুজ্জামান যথার্থই বলেছেন, ‘অন্তর্বর্তী সরকার র‍্যাবকে বিলুপ্ত না করে আরও বৈধতা দিচ্ছে, সক্ষমতা বাড়াতে গাড়ি কিনছে, এটা গ্রহণযোগ্য হতে পারে না।’</p><p>গুমসংক্রান্ত কমিশনই যেখানে র‍্যাব বিলুপ্তির সুপারিশ করেছে, সেখানে বাহিনীর অভিযান সক্ষমতা বাড়ানোর সিদ্ধান্ত সরকারের নীতিগত দ্বৈততার প্রতিফলন। এখানে প্রশ্ন ওঠাটা স্বাভাবিক, সরকার কি তাহলে কোনো স্বার্থান্বেষী মহলকে সুবিধা দেওয়ার জন্য এটা করছে। আমরা মনে করি, র‍্যাব বিলুপ্তির প্রশ্নে সরকারের নীতিগত সিদ্ধান্ত নেওয়া উচিত।</p></div></div></div></body></html>"
        },
        {
            "title": "আচরণবিধি লঙ্ঘনের দায়ে ৪ প্রার্থীর প্রতিনিধিকে ৪৫ হাজার টাকা জরিমানা | প্রথম আলো",
            "time": "2026-01-29T03:08:19",
            "imgUrl": "https://media.prothomalo.com/prothomalo-bangla%2F2023-10%2F01adcacf-b510-4a43-89dd-6a271ea9d2e8%2F2a81db59-afdf-4aa2-aa86-c96a1f1aed2b.jfif?rect=0%2C57%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নির্বাহী ম্যাজিস্ট্রেট তারিকুল ইসলাম বলেন, যানবাহনে অবৈধভাবে নির্বাচনী স্টিকার ও পোস্টার লাগানোর কারণে খেলাফত মজলিসের দেয়ালঘড়ি প্রতীকের প্রার্থী এ বি এম সিরাজুল মামুন, চেয়ার প্রতীকের ইসলামী ফ্রন্টের প্রার্থী সৈয়দ বাহাদুর শাহ এবং ফুটবল প্রতীকের স্বতন্ত্র প্রার্থী মাকসুদ হোসেনের প্রতিনিধিদের প্রত্যেককে ১০ হাজার টাকা করে মোট ৩০ হাজার টাকা জরিমানা করা হয়। এ ছাড়া বন্দর উপজেলার কেওডালা বাসস্ট্যান্ড এলাকায় অবৈধভাবে তোরণ নির্মাণ করায় ধানের শীষ প্রতীকের প্রার্থী আবুল কালামের প্রতিনিধিকে ১৫ হাজার টাকা জরিমানা করা হয়েছে।</p></div></div></div></body></html>"
        },
        {
            "title": "চট্টগ্রামের মিরসরাইয়ে নিহত মাদ্রাসাছাত্রীর বাড়িতে শোকের আহাজারি | প্রথম আলো",
            "time": "2026-01-29T03:00:00",
            "imgUrl": "https://media.prothomalo.com/prothomalo-bangla%2F2026-01-28%2F6nwacdbx%2FWhatsApp-Image-2026-01-28-at-10.02.25-PM.jpeg?rect=0%2C25%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গতকাল বিকেলে নাছির উদ্দিনের আদি বাড়ি উপজেলার খৈয়াছড়া ইউনিয়নের আমবাড়িয়া গ্রামের কবরস্থানে জানাজা শেষে দাফন করা হয় খাদিজা মাশমুমকে। জানাজায় খাদিজার বাবা নাছির উদ্দিন বলেন, ‘আমার মেয়ের যেভাবে মৃত্যু হয়েছে, এমনটি যেন আর কারও সন্তানের বেলায় না ঘটে।’</p><p>নিহত খাদিজা আর তার দুই বোন বড়তাকিয়া জাহেদীয়া মাদ্রাসার ছাত্রী। ওই মাদ্রাসার সহকারী অধ্যক্ষ মো. জহিরুল হক কোনোভাবেই মানতে পারছেন না তার ছাত্রীর মৃত্যু। তিনি বলেন, ‘খাদিজা খুবই মেধাবী ছিল। এভাবে মাদ্রাসার সামনে তার মৃত্যু হবে, আমরা ভাবতেই পারছি না।’</p></div></div></div></body></html>"
        },
        {
            "title": "এক ম্যাচে ২৪ গোল, আরেক ম্যাচে ১৮-এ কেমন ফুটবল লিগ | প্রথম আলো",
            "time": "2026-01-29T03:00:00",
            "imgUrl": "https://media.prothomalo.com/prothomalo-bangla%2F2026-01-28%2Fiy5c9x05%2F61933709319448589128099929025380326655973736n.jpg?rect=0%2C101%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দক্ষিণ এশিয়ার অন্য দেশগুলোর নারী লিগে এমন গোলবন্যা সচরাচর দেখা যায় না। প্রতিবেশী দেশ ভারতে চলমান নারী লিগে এখন পর্যন্ত ২৭ ম্যাচে গোল হয়েছে ৯৩টি। নেপালের লিগ শুরু হবে ২৩ জানুয়ারি। তবে গত মৌসুমে দেশটির নারী লিগে ৬৯ ম্যাচে ২৯২ গোল হয়েছিল; ম্যাচপ্রতি গোল ৪.২৩।</p><p>‎গত বছর ভুটানের লিগে খেলতে গিয়েছিলেন বাংলাদেশের বেশ কয়েকজন নারী ফুটবলার। সেই লিগেও নিয়মিত গোলের মেলা বসত, যা নিয়ে খানিকটা বিরক্তই ছিলেন বাংলাদেশ নারী ফুটবল দলের কোচ পিটার বাটলার। তাঁর মতে, সেখানে নাকি খেলার গতি ছিল ‘হাঁটার মতো’।</p><p>বাংলাদেশের মেয়েদের লিগ নিয়ে অবশ্য বাটলার সরাসরি মন্তব্য করতে চাননি। তবে দাবি করেছেন, বাফুফে তাঁর সুপারিশগুলো প্রয়োগ করেনি, ‘আমি এটা (লিগের গোল) নিয়ে কিছু বলতে চাই না। বাফুফে ও ক্লাবগুলোর ওপর আমার হাত নেই। তবে আমি যে সুপারিশগুলো দিয়েছিলাম, সেগুলো সেভাবে বাস্তবায়িত হয়নি। আমার মনোযোগ এখন অনূর্ধ্ব-১৯ দল নিয়ে।’</p><p>আগামী শনিবার নেপালে শুরু সাফ অনূর্ধ্ব-১৯ উইমেন্স চ্যাম্পিয়নশিপের কারণে লিগে এখন বিরতি। পরের দুই রাউন্ড হবে ১০ ও ১৩ ফেব্রুয়ারি।</p></div></div></div></body></html>"
        },
        {
            "title": "ফেসবুকে প্রচারে বিএনপির ব্যয় ৩৭ লাখ, জামায়াতের ১৩ লাখ | প্রথম আলো",
            "time": "2026-01-29T02:53:07",
            "imgUrl": "https://media.prothomalo.com/prothomalo-bangla%2F2026-01-29%2Fvibqj1k1%2FUntitled-1.jpg123.jpg?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মেটা অ্যাড লাইব্রেরির তথ্য অনুযায়ী, গত এক মাসে রাজনৈতিক দল, প্রার্থীর নিজ নামের পেজ এবং বিভিন্ন স্লোগান–সংবলিত পেজ থেকে রাজনৈতিক কনটেন্টে (আধেয়) ৫২ হাজার ৪১১ ডলার ব্যয় করা হয়েছে।</p><p>গত এক মাসের পরিসংখ্যানে বিজ্ঞাপনের প্রচারে দল হিসেবে এগিয়ে রয়েছে বিএনপি। আগামী ১২ ফেব্রুয়ারি অনুষ্ঠেয় নির্বাচনে দলটির প্রার্থীর সংখ্যাও সবচেয়ে বেশি। ১১২টি পেজের মধ্যে অন্তত ৫০টি থেকে বিএনপির পক্ষে প্রচারে ব্যয় করা হয়েছে।</p><p>দ্বিতীয় অবস্থানে রয়েছে জামায়াতে ইসলামী। অন্তত ৩৩টি পেজ থেকে ব্যয় করা হয়েছে দলটির প্রচারে। জাতীয় নাগরিক পার্টি (এনসিপি), ইসলামী আন্দোলন বাংলাদেশ, এবি পার্টির মতো দলের পাশাপাশি স্বতন্ত্র প্রার্থীরাও রয়েছেন এমন প্রচারে।</p><p>দল হিসেবে ব্যয়ের ক্ষেত্রেও এগিয়ে বিএনপি। দলটির পক্ষে প্রচার চালানো ৫০টি পেজ থেকে মোট ব্যয় হয়েছে ৩০ হাজার ৯১৬ ডলার। বাংলাদেশি মুদ্রায় এর পরিমাণ ৩৭ লাখ ৭১ হাজার টাকা।</p></div></div></div></body></html>"
        },
        {
            "title": "সকালেই পড়ুন আলোচিত ৫ খবর | প্রথম আলো",
            "time": "2026-01-29T02:49:22",
            "imgUrl": "https://media.prothomalo.com/prothomalo-bangla%2F2023-11%2F96ef562e-2cfa-4151-b57a-ce77cdb446ff%2FWhatsApp_Image_2023_02_27_at_08_34_41.jpeg?rect=0%2C106%2C1423%2C747&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">মাটির নিচে চাপা পড়ে থাকা জাহাজ উদ্ধারে চলছে খননকাজ। গত সোমবার চট্টগ্রামের সন্দ্বীপের উড়িরচরে</figcaption><figcaption class=\"story-element-image-attribution\">ছবি: প্রথম আলো</figcaption></p></div></div></body></html>"
        },
        {
            "title": "১৯ বছর পর আজ বগুড়ায় আসছেন তারেক রহমান | প্রথম আলো",
            "time": "2026-01-29T02:48:07",
            "imgUrl": "https://media.prothomalo.com/prothomalo-bangla%2F2026-01-23%2F40tfum9q%2Ftariqur-rahman-bhasantek-230126-1.jpeg?rect=0%2C79%2C1368%2C718&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তারেক রহমানের আগমন উপলক্ষে হোটেল ‘নাজ গার্ডেন’ নান্দনিক সাজে সাজানো হয়েছে। নেওয়া হয়েছে বাড়তি নিরাপত্তা। অতিরিক্ত সিসিটিভি লাগানো হয়েছে। নিজস্ব নিরাপত্তাকর্মী ছাড়াও প্রশাসনের পক্ষ থেকেও কঠোর নিরাপত্তামূলক ব্যবস্থা নেওয়া হয়েছে।</p><p>এর আগে ১১ জানুয়ারি বগুড়ায় আসার কথা ছিল তারেক রহমানের। কিন্তু নির্বাচন কমিশনের (ইসি) অনুরোধে শেষ পর্যন্ত সেই সফর বাতিল করা হয়। লন্ডনে প্রায় দেড় যুগের নির্বাসন শেষে দেশে ফেরার পর এটাই নিজ নির্বাচনী এলাকায় তাঁর প্রথম সফর। স্থানীয় বিএনপি সূত্র জানিয়েছে, ২০০৬ সালে সর্বশেষ বগুড়ায় এসেছিলেন তারেক রহমান।</p></div></div></div></body></html>"
        },
        {
            "title": "জামায়াত প্রার্থীর বক্তব্যের বিষয়ে বিএনপি প্রার্থীর প্রশ্ন, ‘তাইন কিতা স্বরাষ্ট্রমন্ত্রীনি?’ | প্রথম আলো",
            "time": "2026-01-29T02:43:55",
            "imgUrl": "https://media.prothomalo.com/prothomalo-bangla%2F2026-01-29%2Fgesir0wr%2Fsylhetdh052920260129img20260129015039.jpg?rect=0%2C0%2C1408%2C739&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিএনপির প্রার্থী এমরান আহমদ চৌধুরী এরপর বলেন, ‘সুতরাং বুঝছইন তো, এরা যদি পাস করে, আমাদের নেতা-কর্মী কেউ বাড়িঘরে থাকতায় পারতায় না। এই জিনিস বুঝিয়া আজকে থাকি ঘরে ঘরে যাওয়া শুরু করতে অইব (হবে)। ধানের শীষ ছাড়া আর কোনো বিকল্প নাই, চিন্তা নাই।’</p><p>এর আগে গত মঙ্গলবার দুপুরে গোলাপগঞ্জের ঢাকা দক্ষিণে আয়োজিত এক সভায় ঢাকা মহানগর উত্তর জামায়াতের আমির মোহাম্মদ সেলিম উদ্দিন বলেন, ‘ইনশা আল্লাহ আমি যদি নির্বাচিত হই, এই দুই উপজেলায় (গোলাপগঞ্জ ও বিয়ানীবাজার) পুলিশ আমাকে জিজ্ঞেস না করে কারও বাড়িতে যেতে পারবে না। তাদের যথেষ্ট প্রমাণ দিতে হবে। যাঁর বাড়িতে যাচ্ছে, তাঁর বিরুদ্ধে কোনো অভিযোগ আছে, এই প্রমাণ না দেখিয়ে কোনো দারোগা সাহেব তাঁর বাড়িতে যাবে না। আমি ফাইনাল কথা বলে দিলাম।’</p></div></div></div></body></html>"
        },
        {
            "title": "স্মার্টফোন কিনতে ঋণ দিচ্ছে নাইজেরিয়ার পামপে | প্রথম আলো",
            "time": "2026-01-29T02:31:00",
            "imgUrl": "https://media.prothomalo.com/prothomalo%2Fimport%2Fmedia%2F2015%2F10%2F29%2Fcffbd47ec611c78d448efb05a6dea754-download.jpg?rect=0%2C7%2C298%2C156&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পামপে বলছে, আফ্রিকা ও এশিয়াজুড়ে এক নতুন প্রজন্মের উত্থান ঘটছে, যারা প্রযুক্তি–সচেতন, উচ্চাভিলাষী ও মুঠোফোন ব্যবহারে অভ্যস্ত। তাদের কাছে স্মার্টফোন কেবল একটি যোগাযোগের মাধ্যম নয়, এটি একই সঙ্গে একটি স্কুল, একটি বাজার এবং পকেটে থাকা একটি ব্যাংক শাখা।</p><p>বর্তমানে পামপে চার কোটি ব্যবহারকারী ও ১০ লাখ মার্চেন্টকে সেবা প্রদান করছে; যার মাধ্যমে প্রতিদিন দেড় কোটির বেশি লেনদেন সম্পন্ন হচ্ছে। ব্যাংকিং ও স্মার্টফোনে অর্থায়নে তাদের লক্ষ্য একটাই, সেটা হলো আর্থিক সেবার পরিধি বাড়ানো, নতুন সুযোগ সৃষ্টি করা এবং বড় পরিসরে আর্থিক অন্তর্ভুক্তি নিশ্চিত করা।</p></div></div></div></body></html>"
        }
    ]
}