{
    "source": "প্রথম আলো",
    "articles": [
        {
            "title": "আওয়ামী লীগের কর্মী-সমর্থকদের একটি অংশ ভোটকেন্দ্রে যাবে | প্রথম আলো",
            "time": "2026-02-11T20:11:28",
            "imgUrl": "https://media.prothomalo.com/prothomalo-bangla%2F2026-02-11%2Frvcbt1jb%2Fmf5bcsl9.JPG?rect=0%2C142%2C2000%2C1050&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জুলাই অভ্যুত্থানে শেখ হাসিনা সরকারের পতনের পর আওয়ামী লীগের কেন্দ্রীয় কার্যালয়ে দফায় দফায় আগুন দেওয়া হয়। এখন ভবনটিতে প্রবেশের মতো পরিবেশ নেই। ভবঘুরেদের বিচরণ, নোংরা আবর্জনায় ভরা। ধানমন্ডিতে দলীয় সভাপতির একটি কার্যালয় আছে। এ ছাড়া ধানমন্ডি এলাকায় আরও কিছু ভবনে আওয়ামী লীগের নানা কার্যক্রম হতো। এসব ভবনেও আগুন দেওয়া হয়। এমনকি জেলা পর্যায়ের কার্যালয়গুলোও পোড়ানো হয়েছে অথবা ভাঙচুর করা হয়েছে।</p><p>৮১ সদস্যের আওয়ামী লীগের কেন্দ্রীয় কমিটির কেউ প্রকাশ্যে নেই। অধিকাংশ আত্মগোপনে, কেউ কেউ কারাগারে। কেন্দ্রীয় নেতার বাইরে সাবেক, মন্ত্রী, সংসদ সদস্য ও স্থানীয় দলীয় জনপ্রতিনিধিদেরও প্রকাশ্যে দেখা যায় না।</p><p>এ পরিস্থিতিতে দলটির একাধিক নেতা ও সাবেক মন্ত্রী-এমপিরা মনে করছেন, দলের অধিকাংশ কর্মী-সমর্থক ভোট দিতে যাবেন না। তবে কেউ কেউ ভয়ভীতির কারণে, কেউ লোভে পড়ে ভোটকেন্দ্রে যাবেন। আবার সমর্থকদের মধ্যে শিক্ষিত মধ্যবিত্ত শ্রেণি দলের অনুরোধে তেমন সাড়া দেবেন না। সংখ্যালঘু সম্প্রদায়ের ভোটাররাও নিজ নিজ এলাকার পরিবেশ-পরিস্থিতি দেখে সিদ্ধান্ত নেবেন।</p><p>আওয়ামী লীগ নেতাদের ধারণা, সমর্থকদের মধ্যে যাঁরা ভোট দিতে যাবেন, তাঁরা গণভোটে ‘না’–এর পক্ষে রায় দেবেন। আবার বিএনপি ও জামায়াতের বাইরে বিকল্প প্রার্থী বা স্বতন্ত্র ও সংখ্যালঘু প্রার্থীরা আওয়ামী লীগের ভোট বেশি পেতে পারেন।</p></div></div></div></body></html>"
        },
        {
            "title": "গণতন্ত্রে ফেরার ভোট আজ | প্রথম আলো",
            "time": "2026-02-11T20:04:23",
            "imgUrl": "https://media.prothomalo.com/prothomalo-bangla%2F2026-02-11%2Fb501fi05%2F%E0%A7%AA.PNG?rect=0%2C66%2C978%2C513&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০২৪ সালের নভেম্বরে এ এম এম নাসির উদ্দীনের নেতৃত্বে বর্তমান নির্বাচন কমিশন দায়িত্ব নেয়। আজ একই দিনে সংসদ নির্বাচন ও গণভোট অনুষ্ঠান—এই কমিশনের প্রথম পরীক্ষা।</p><p>দায়িত্ব নেওয়ার পর রাজনৈতিক দল ও পর্যবেক্ষক সংস্থার নিবন্ধন দেওয়া থেকে শুরু করে মনোনয়নপত্র বাছাইয়ে রিটার্নিং কর্মকর্তার সিদ্ধান্তের বিরুদ্ধে আপিলের সিদ্ধান্ত, আচরণবিধি প্রতিপালন নিশ্চিত করাসহ বিভিন্ন ক্ষেত্রে ইসি কতটা কঠোর ভূমিকা নিতে পেরেছে, তা নিয়ে প্রশ্ন আছে। যেমন গত ২৪ জানুয়ারি এক সংবাদ সম্মেলনে ত্রয়োদশ সংসদ নির্বাচনে অনেক প্রার্থীর ক্ষেত্রে ইসির নমনীয়তা নিয়ে প্রশ্ন তুলেছিল সুশাসনের জন্য নাগরিক (সুজন)। তারা বলেছিল, ইসিকে এখনই কঠোর ব্যবস্থা নিতে হবে। না হলে নির্বাচন প্রশ্নবিদ্ধ হতে পারে।</p><p>গতকাল বিদেশি নির্বাচন পর্যবেক্ষক ও গণমাধ্যমকর্মীদের ব্রিফিংয়ে এক প্রশ্নের জবাবে সিইসি এ এম এম নাসির উদ্দীন বলেন, ‘অবাধ, সুষ্ঠু ও বিশ্বাসযোগ্য নির্বাচনের লক্ষ্যে সাংবিধানিক বাধ্যবাধকতা ও আইনকানুনের মধ্যেই কমিটমেন্ট অনুযায়ী কাজ করছি। তাই ভয়ের কোনো কারণ নেই।’</p><p>সংশ্লিষ্ট ব্যক্তিরা বলছেন, আগামীর বাংলাদেশ কেমন হবে, তার অনেকটা নির্ভর করছে আজকের নির্বাচন কতটা অবাধ, সুষ্ঠু ও গ্রহণযোগ্য হচ্ছে, তার ওপর।</p><p>সুশাসনের জন্য নাগরিকের (সুজন) সম্পাদক বদিউল আলম মজুমদার প্রথম আলোকে বলেন, গণতান্ত্রিক উত্তরণের প্রথম ধাপ হলো একটি সুষ্ঠু, নিরপেক্ষ ও গ্রহণযোগ্য নির্বাচন। এখন পর্যন্ত নির্বাচনের পরিবেশ ইতিবাচক। সবাই, বিশেষ করে রাজনৈতিক দল ও প্রার্থীরা যদি শেষ পর্যন্ত দায়িত্বশীল আচরণ করেন, তাহলে গণতান্ত্রিক উত্তরণের পথে প্রথম ধাপ পাড়ি দেওয়া সম্ভব হবে।</p></div></div></div></body></html>"
        },
        {
            "title": "রাজধানীর ২,১৩১ ভোটকেন্দ্রে নিরাপত্তা বাহিনীর ৫৫ হাজার সদস্য মোতায়েন | প্রথম আলো",
            "time": "2026-02-11T19:59:56",
            "imgUrl": "https://media.prothomalo.com/prothomalo-bangla%2F2026-02-11%2Fa0nvznkn%2FDhaka-ElectionSecurity.jpeg?rect=0%2C91%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বৃহস্পতিবার ত্রয়োদশ জাতীয় সংসদ নির্বাচন ও গণভোট। এ উপলক্ষে ঢাকা মহানগরের ২ হাজার ১৩১টি ভোটকেন্দ্রের নিরাপত্তায় পুলিশ, র‍্যাব ও আনসারের প্রায় ৫৫ হাজার সদস্য মোতায়েন করা হচ্ছে। ভোট চলাকালে অস্থিতিশীল পরিস্থিতি নিয়ন্ত্রণে রাজধানীতে কাজ করবেন ৫৬টি ভ্রাম্যমাণ আদালত। প্রতিটি ভোটকেন্দ্রে একজন পুলিশ সদস্যের শরীরে ‘বডি-ওর্ন ক্যামেরা’ থাকবে, যার মাধ্যমে সরাসরি ভিডিও চিত্র ধারণ করা হবে।</p><p>ঢাকা মহানগর পুলিশ (ডিএমপি) সূত্রে জানা গেছে, ডিএমপিতে বর্তমানে ৩১ হাজারের কিছু বেশি পুলিশ সদস্য কর্মরত আছেন। তাঁদের মধ্য থেকে ২৬ হাজার ৫১৫ জন পুলিশ সদস্য নির্বাচনী দায়িত্বে থাকবেন। এ ছাড়া ২৭ হাজার ৭০৩ জন আনসার এবং ৫ শতাধিক র‍্যাব সদস্য মোতায়েন করা হবে। তাঁদের সঙ্গে যুক্ত হবেন সেনাবাহিনী, নৌবাহিনী, বিমানবাহিনী, বর্ডার গার্ড বাংলাদেশ (বিজিবি) ও কোস্টগার্ডের সদস্যরা।</p><p>ভোটকেন্দ্রের নিরাপত্তা পর্যবেক্ষণে ঢাকা মহানগরের চারটি স্থানে ‘কন্ট্রোল রুম’ বা নিয়ন্ত্রণকক্ষ স্থাপন করা হয়েছে। এগুলো হলো রাজারবাগ পুলিশ লাইনস, মিরপুর পাবলিক অর্ডার ম্যানেজমেন্ট কার্যালয়, ডিএমপির গুলশান কূটনৈতিক বিভাগের কার্যালয় ও উত্তরা। এ ছাড়া ডিএমপির আটটি অপরাধ বিভাগে আটটি ‘সাব-কন্ট্রোল রুম’ থাকবে।</p></div></div></div></body></html>"
        },
        {
            "title": "জাতীয় নির্বাচন: ফাঁকা ঢাকায় নেই ভিড়, কোলাহল | প্রথম আলো",
            "time": "2026-02-11T19:55:07",
            "imgUrl": "https://media.prothomalo.com/prothomalo-bangla%2F2026-02-11%2Fppv2mhwk%2FEmpty-Dhaka-1.jpg?rect=0%2C450%2C4000%2C2100&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শাহবাগ মোড়ে সিএনজিচালিত অটোরিকশা নিয়ে যাত্রীর অপেক্ষায় দাঁড়িয়ে ছিলেন ৬৫ বছর বয়সী শামসুল হক। তিনি প্রথম আলোকে জানান, দীর্ঘ ৩৫ বছর ধরে রাজধানীতে চালক হিসেবে কাজ করছেন। ১৯৯১ সালে লালমনিরহাট থেকে ঢাকায় আসেন। শুরুতে তেলচালিত ট্যাক্সি চালাতেন, পরে সিএনজি অটোরিকশা চালানো শুরু করেন। এত বছরেও ঢাকাকে কখনো এত ফাঁকা দেখেননি।</p><p>শামসুল হক বলেন, ‘অন্যান্য দিন এতক্ষণে মালিকের জমার টাকা উঠে যায়। আজকে মাত্র ৪০০ টাকা ভাড়া পেয়েছি। যাত্রীই নাই। মনে হচ্ছে বাসা থেকে টাকা এনে জমা দিতে হবে।’</p><p>ঈদের সময়ের সঙ্গে তুলনা করে তিনি বলেন, ‘ঈদের সময়ও মানুষে ভরপুর থাকে। এতক্ষণে দুই থেকে আড়াই হাজার টাকা ভাড়া হয়। আজ তো একেবারেই ফাঁকা। মানুষ সব বাড়ি চলে গেছে।’</p></div></div></div></body></html>"
        },
        {
            "title": "বিমানের সাবেক এমডির বাসায় নির্যাতনের শিকার শিশুটি এখন কেমন আছে | প্রথম আলো",
            "time": "2026-02-11T19:33:31",
            "imgUrl": "https://media.prothomalo.com/prothomalo-bangla%2F2026-02-11%2Fbc1adngz%2F%E0%A7%A9.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মেয়েটির বাবা বলেন, ‘মেয়ে বলে, আব্বু আমি হাঁটতে পারব না।’ তখন মেয়ের মুখের ক্ষতচিহ্ন সম্পর্কে জানতে চাইলে বীথি বলেন, মেয়ে চুলকিয়ে এমন করেছে। ডাক্তার বা কোনো হাসপাতালে না নিয়ে মেয়েকে কবিরাজের কাছে নিতে বলেন। সাড়ে ৫ হাজার টাকাও দেন। এ সময় বীথি আরও বলেন, কবিরাজের কাছে চিকিৎসায় টাকা লাগলে পরে আরও টাকা দেবেন।</p><p>মেয়েটির বাবা মেয়েকে নিয়ে ওই বাসা থেকে বের হয়ে বড় ভাইকে বিষয়টি জানান। মেয়েকে গাজীপুরের একটি হাসপাতালে ভর্তি করান। মেয়ে জানায়, গত নভেম্বর মাসের পর থেকে প্রতিনিয়ত মারধর করা হতো। গরম খুন্তি আগুনে পুড়িয়ে ছ্যাঁকা দেওয়া হতো।</p><p>মেয়েটির বাবা বলেন, ‘মেয়েকে দেখে মনে হইছে, খুন্তি আগুনে গরম করত আর সারা শরীরে ছ্যাঁকা দিত। হাত-পায়েও নাকি শিলপাটার শিল দিয়া ছেঁচছে। আমি এই ঘটনার বিচার চাই। সবাই দেখুক বড় লোকের বিচার হইছে।’</p><p>মঙ্গলবার বীথি আক্তার আদালতে বলেছেন, মেয়েটিকে কাজে দেওয়ার জন্য তার বাবা ৫০ হাজার টাকা নিয়েছেন। এ প্রসঙ্গে মেয়েটির বাবা প্রথম আলোকে বলেন, ‘ম্যাডাম আদালতে মিথ্যা কথা বলেছেন। ম্যাডামের কাছ থেকে গাড়িভাড়া বাবদ এর আগে এক–দুই হাজার টাকা নিছি।’</p></div></div></div></body></html>"
        },
        {
            "title": "ইসরায়েলি নৃশংসতার আঘাত কাটাতে বক্সিং প্রশিক্ষণে গাজার মেয়েরা | প্রথম আলো",
            "time": "2026-02-11T19:27:09",
            "imgUrl": "https://media.prothomalo.com/prothomalo-bangla%2F2026-02-11%2Fse4x78fc%2F1384074.jpeg.webp?rect=0%2C106%2C1500%2C788&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইসরায়েলের হামলায় বিধ্বস্ত ফিলিস্তিনের গাজা। সহায়-সম্বল হারিয়ে উপত্যকার আশ্রয়শিবিরে বসবাস করছেন লাখ লাখ মানুষ। এরই মধ্যে বালুর ওপর কোনোরকমে গড়ে তোলা হয়েছে একটি বক্সিংয়ের রিং। সেখানে লড়াইয়ে নামার আগে অপেক্ষায় কয়েকজন ফিলিস্তিনি কিশোরী। ইসরায়েলের নৃশংস হামলার মানসিক আঘাত কাটাতেই এখানে এসেছে তারা।</p><p>এ চিত্র দক্ষিণ গাজার খান ইউনিসের। সেখানে বক্সিংয়ের রিংটি গড়ে তুলেছেন ওসামা আইয়ুব। আগে উত্তরে গাজা নগরীতে তাঁর একটি বক্সিং ক্লাব ছিল। তবে ইসরায়েলি হামলায় বাড়িসহ ক্লাবটি ধ্বংস হয়ে যায়। পালিয়ে খান ইউনিসে আসার পর নতুন উদ্যমে আবার বক্সিং প্রশিক্ষণের আয়োজন করেছেন তিনি। এখানে যেসব কিশোরী বক্সিং শেখে, তারাও ওসামার মতো বাস্তুচ্যুত।</p></div></div></div></body></html>"
        },
        {
            "title": "পটুয়াখালীর কলাপাড়ায় ৫০ লাখ টাকাসহ স্বেচ্ছাসেবক দলের নেতা আটক | প্রথম আলো",
            "time": "2026-02-11T19:22:02",
            "imgUrl": "https://media.prothomalo.com/prothomalo-bangla%2F2026-02-11%2F6w9a46sa%2FPATUAKHALIDH123820260212KALAPARA-PIC-6-12.02.2026.JPG.JPG?rect=0%2C180%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ওসি জানান, কলাপাড়া পৌর শহরের খেপুপাড়া বালিকা মাধ্যমিক বিদ্যালয় কেন্দ্রের সামনের আবাসিক এলাকা থেকে রেজাউল করিমকে ব্যাগভর্তি টাকাসহ আটক করা হয়।</p><p>এ বিষয়ে জানতে চাইলে কলাপাড়া পৌর বিএনপির সাধারণ সম্পাদক মুসা তাওহীদ নাননু মুন্সী বলেন, কাজল মৃধা শহরের একজন বিশিষ্ট বালু ব্যবসায়ী ও সম্ভ্রান্ত পরিবারের সন্তান। টাকাসহ তাঁর আটকের ঘটনার সঙ্গে জাতীয় সংসদ নির্বাচন এবং বিএনপির দলীয় সম্পর্ক নেই।</p></div></div></div></body></html>"
        },
        {
            "title": "লাইলাতুল গুজব চলছে, পাত্তাই দেবেন না: জামায়াতের আমির | প্রথম আলো",
            "time": "2026-02-11T19:20:00",
            "imgUrl": "https://media.prothomalo.com/prothomalo-bangla%2F2026-02-11%2F1x2sp5h1%2F3.avif?rect=0%2C43%2C605%2C318&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশ জামায়াতে ইসলামীর আমির শফিকুর রহমান নিজের ভেরিফায়েড ফেসবুক পেজে লিখেছেন, ‘প্রিয় দেশবাসী, লাইলাতুল গুজব চলছে। সবাই সাবধান, এই সমস্ত গুজবকে পাত্তাই দেবেন না। ইনশা আল্লাহ, সত্যের বিজয় অবশ্যম্ভাবী।’<br> বুধবার রাত ১১টার কিছু পরে নিজের ভেরিফায়েড ফেসবুক পেজে এই পোস্ট দেওয়া হয়।</p></div></div></div></body></html>"
        },
        {
            "title": "নেতা-কর্মীদের ভোটকেন্দ্র পাহারা দেওয়ার আহ্বান বিএনপির | প্রথম আলো",
            "time": "2026-02-11T19:14:59",
            "imgUrl": "https://media.prothomalo.com/prothomalo-bangla%2F2022-01%2F55f10d8b-20ed-456c-a2d9-e35d36eb6342%2FBNP.jpg?rect=0%2C0%2C1074%2C564&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ত্রয়োদশ জাতীয় সংসদ নির্বাচন ঘিরে সারা দেশে অন্তত ১২৭টি নিয়মবহির্ভূত ঘটনা ঘটেছে বলে অভিযোগ করেছে বিএনপি। বুধবার রাতে রাজধানীর গুলশানে বিএনপির নির্বাচন পরিচালনা কমিটির কার্যালয়ে এক সংবাদ সম্মেলনে এ অভিযোগ তুলে ধরেন দলের স্থায়ী কমিটির সদস্য ও নির্বাচন পরিচালনা কমিটির প্রধান সমন্বয়ক নজরুল ইসলাম খান।</p><p>সংবাদ সম্মেলনে নজরুল ইসলাম খান বলেন, চব্বিশের জুলাই-আগস্টের ছাত্র-জনতার আন্দোলনের চূড়ান্ত আত্মত্যাগের পর এই নির্বাচন অনুষ্ঠিত হতে যাচ্ছে। এ লড়াইয়ে যুক্ত থাকা সবাই শান্তিপূর্ণভাবে নির্বাচনে অংশ নেবে বলে বিএনপি আশা করলেও বিজয়ের আকাঙ্ক্ষায় অনেকে ‘অনৈতিক ও বেআইনি পথ’ বেছে নিয়েছে।</p><p>নজরুল ইসলাম খান অভিযোগ করেন, সৈয়দপুর বিমানবন্দরে একজন জামায়াত নেতার কাছ থেকে ৭৪-৭৫ লাখ টাকা উদ্ধার করা হয়েছে, যা ভোট কেনার জন্য নেওয়া হচ্ছিল বলে সংবাদমাধ্যমে এসেছে। এ ছাড়া শরীয়তপুরে সাড়ে সাত লাখ টাকা, রাজধানীর বিভিন্ন স্থানসহ মুরাদনগর, নেত্রকোনা ও পটুয়াখালীতে টাকা বিতরণের সময় বেশ কয়েকজন জামায়াত কর্মীকে আটক ও কারাদণ্ড দেওয়া হয়েছে বলে তিনি জানান।</p></div></div></div></body></html>"
        },
        {
            "title": "চট্টগ্রামে বিদেশি পিস্তলসহ রোহিঙ্গা আটক | প্রথম আলো",
            "time": "2026-02-11T19:00:12",
            "imgUrl": "https://media.prothomalo.com/prothomalo-bangla%2F2026-02-11%2F9xxakkd0%2Farmsctg.jpeg?rect=0%2C127%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুলিশ জানায়, আটক ব্যক্তি মিয়ানমারের নাগরিক। তিনি ওই ভবনে নিরাপত্তা প্রহরীর কাজ করতেন বলে জানা গেছে। তাঁর কাছ থেকে একটি বিদেশি নাইন এমএম পিস্তল উদ্ধার করা হয়েছে। অস্ত্রসহ আটক ব্যক্তিকে থানায় আনা হয়েছে।</p><p>চকবাজার থানার ভারপ্রাপ্ত কর্মকর্তা (ওসি) বাবুল আজাদ প্রথম আলোকে বলেন, অস্ত্রসহ আটক ব্যক্তিকে থানায় আনা হয়েছে। তাঁর বিরুদ্ধে আইনি ব্যবস্থা প্রক্রিয়াধীন। নির্বাচনে সার্বিক নিরাপত্তা নিশ্চিত করতে পুলিশ ও অন্যান্য বাহিনী মাঠে আছে।</p></div></div></div></body></html>"
        },
        {
            "title": "মব সৃষ্টি করে কর্মীদের দুই বেলার খাবারের টাকা জব্দ করা হয়েছে: জামায়াত প্রার্থী | প্রথম আলো",
            "time": "2026-02-11T18:56:40",
            "imgUrl": "https://media.prothomalo.com/prothomalo-bangla%2F2026-02-11%2Ftvieiecp%2FSariatpur-jamat.JPG?rect=0%2C461%2C4096%2C2150&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ওই ঘটনার পরিপ্রেক্ষিতে রাত ১১টার দিকে সখিপুর থানার চরভাগায় নিজ বাড়িতে সম্মেলন ডাকেন শরীয়তপুর ২ আসনের জামায়াতে ইসলামীর প্রার্থী মাহমুদ হোসেন।</p><p>তিনি বলেন, ‘আমি আমার আসনে নির্বাচন পরিচালনার জন্য আসন পরিচালক ও শরীয়তপুর জেলার নায়েবে আমির কে এম মকবুল হোসাইনকে দিয়ে কিছু টাকা পাঠিয়েছিলাম, যা ১৩৬টি কেন্দ্রে আমার নির্বাচনী কর্মীদের সকালের নাশতা ও দুপরের খাবারের জন্য। সে টাকাটা তিনি যখন আমার নির্বাচনী কার্যালয়ে কর্মীদের মধ্যে বিতরণ করছিলেন, তখন আমার বিরোধী পক্ষের কিছু লোক সেখানে মব সৃষ্টি করেছে এবং আমাদের কর্মীদের হেনস্তা করেছে। তখন জুডিশিয়াল ম্যাজিস্ট্রেট এসে আমাদের টাকা, কিছু কাগজপত্র ও ল্যাপটপ জব্দ করেছে।’</p></div></div></div></body></html>"
        },
        {
            "title": "গোপালগঞ্জে ৭ ভোটকেন্দ্রের সামনে ককটেল বিস্ফোরণ | প্রথম আলো",
            "time": "2026-02-11T18:31:05",
            "imgUrl": "https://media.prothomalo.com/prothomalo-bangla%2F2021-04%2F18ac5401-67c7-489d-a027-5ca81c1838a6%2Fgopalgonj.png?rect=0%2C117%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>স্থানীয় সূত্র জানায়, গোপালগঞ্জ পৌরসভার বিনাপানি সরকারি প্রাথমিক বিদ্যালয়সংলগ্ন সড়ক, রেশমা ইন্টারন্যাশনাল স্কুল কেন্দ্রের সামনে, শহীদ মাহবুব আলী সরকারি প্রাথমিক বিদ্যালয় কেন্দ্রসংলগ্ন এলাকা, দক্ষিণ রঘুনাথপুর সরকারি প্রাথমিক বিদ্যালয় কেন্দ্রের সামনের সড়ক, সদর উপজেলার মাঝিগাতী ইউনিয়নের মাঝিগাতী হাইস্কুল কেন্দ্র, দুর্গাপুর ইউনিয়নের দুর্গাপুর উচ্চবিদ্যালয় কেন্দ্র ও টুঙ্গিপাড়া উপজেলার গোপালপুর ইউনিয়নের গুয়াদানা বিন্দুবাসিনী উচ্চবিদ্যালয় কেন্দ্রসংলগ্ন সড়কে ককটেল বিস্ফোরণের ঘটনা ঘটে। খবর পেয়ে পুলিশ ঘটনাস্থলে গিয়ে আলামত জব্দ করে। সেনাবাহিনীর সদস্যরাও বিভিন্ন স্থান পরিদর্শন করেন।</p></div></div></div></body></html>"
        },
        {
            "title": "রিশাদের পর দল পেয়েছেন নাহিদ রানা ও পারভেজ | প্রথম আলো",
            "time": "2026-02-11T07:23:16",
            "imgUrl": "https://media.prothomalo.com/prothomalo-bangla%2F2025-02-19%2F899c5erw%2FWhatsApp-Image-2025-02-19-at-6.07.10-PM.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পাকিস্তান সুপার লিগের নিলাম অবশেষে শেষ হলো। বাংলাদেশের তিন খেলোয়াড় নিলামে দল পেয়েছেন। লেগ স্পিনার রিশাদ হোসেনকে ৩ কোটি পাকিস্তানি রুপিতে কিনেছে রাওয়ালপিন্ড। </p><p>পরে ফাস্ট বোলার নাহিদ রানাকে ৬০ লাখ রুপিতে কিনেছে পেশোয়ার জালমি। ৬০ লাখ রুপিতেই ব্যাটসম্যান পারভেজ হোসেনকে নিয়েছে লাহোর কালান্দার্স। </p></div></div></div></body></html>"
        },
        {
            "title": "সিলেটে রাতে পর্যবেক্ষক পরিচয়ে কেন্দ্রে ঢোকার চেষ্টা, আটক ৩ | প্রথম আলো",
            "time": "2026-02-11T18:08:24",
            "imgUrl": "https://media.prothomalo.com/prothomalo-bangla%2F2026-02-11%2Frabpvml4%2FSylhet-arrest.jpeg?rect=0%2C30%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুলিশ সূত্রে জানা গেছে, ওই তিন তরুণ নিজেদের পর্যবেক্ষক বলে পরিচয় দিয়েছেন। কিন্তু রাতের বেলা কেন তাঁরা কেন্দ্রে ঢুকতে চেয়েছিলেন, সেটা খতিয়ে দেখা হচ্ছে। এ ছাড়া তাঁরা পর্যবেক্ষক কি না, কিংবা পর্যবেক্ষক হলে তাঁরা আইন লঙ্ঘন করেছেন কি না, সেসব খতিয়ে দেখে পরবর্তী ব্যবস্থা নেওয়া হবে। এখন পরিস্থিতি শান্ত।</p><p>এদিকে তিন তরুণের পর্যবেক্ষক পরিচয় দিয়ে কেন্দ্রে ঢোকার ঘটনার খবর পেয়ে ঘটনাস্থলে আসেন সিলেট মহানগর বিএনপির সাধারণ সম্পাদক ইমদাদ হোসেন চৌধুরী। এ সময় তিনি উপস্থিত সাংবাদিকদের বলেন, ‘প্রথমত দুঃখজনক হলো, আজ দুপুরে জামায়াতের এক নেতার বাসা থেকে লাঠিসোঁটা উদ্ধার করা হয়েছে। এটা লক্ষণ ভালো নয়। সিলেটের যে সম্প্রীতির রাজনীতি, এখানে অবাধ ও সুষ্ঠু নির্বাচন হবে। ভোটাররা নির্বিঘেœভোট দেবে। লাঠিসোঁটা যদি এভাবে পাওয়া যায়, তাহলে ভোটাররা কীভাবে নির্বিঘ্নে ভোট দেবে?’</p></div></div></div></body></html>"
        },
        {
            "title": "ভ্যালেন্টাইনে ৭ কনটেন্ট নিয়ে চরকির উদ্যোগ | প্রথম আলো",
            "time": "2026-02-11T17:59:00",
            "imgUrl": "https://media.prothomalo.com/prothomalo-bangla%2F2026-02-11%2Fsjgc215b%2FValentine-campaign-Bangla.jpg.jpeg?rect=0%2C0%2C2828%2C1485&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>চরকি সূত্রে জানা গেছে, যাঁরা চরকির সাবস্ক্রাইবার নন, মাত্র ১০০ টাকায় তাঁরা সাতটি সিনেমা দেখার সুযোগ পাবেন। বান্ডেল কেনার দিন থেকে ১৪ দিনের মধ্যে সিনেমাগুলো দেখা যাবে। আগ্রহীরা চরকি অ্যাপ ডাউনলোড করে ফোন নম্বর, ই-মেইল বা গুগল অ্যাকাউন্ট দিয়ে লগইন করে ‘বাই টিকিট’ অপশন থেকে বান্ডেলটি কিনতে পারবেন। ওয়েবসাইট থেকেও একইভাবে টিকিট কেটে সিনেমা দেখা যাবে।</p></div></div></div></body></html>"
        },
        {
            "title": "সরকারের দায়িত্ব শেষে উপদেষ্টারা কে কী করবেন | প্রথম আলো",
            "time": "2026-02-11T17:57:01",
            "imgUrl": "https://media.prothomalo.com/prothomalo-bangla%2F2026-02-11%2Flwz62ou0%2FUV6519.jpg?rect=0%2C113%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০২৪ সালের ৫ আগস্ট ছাত্র-জনতার অভ্যুত্থানে আওয়ামী লীগ সরকারের পতনের পর ওই বছরের ৮ আগস্ট অধ্যাপক মুহাম্মদ ইউনূসের নেতৃত্বে অন্তর্বর্তী সরকার গঠিত হয়। দেড় বছর পর আগামীকাল বৃহস্পতিবার ত্রয়োদশ জাতীয় সংসদ নির্বাচন ও জুলাই জাতীয় সনদ বাস্তবায়নে গণভোট অনুষ্ঠিত হওয়ার মাধ্যমে কার্যত এই সরকারের মেয়াদ শেষ হচ্ছে। নির্বাচনের পর নতুন সরকারের শপথের মধ্য দিয়ে আনুষ্ঠানিকভাবে শেষ হবে অন্তর্বর্তী সরকারের দায়িত্বকাল।</p><p>তবে বিদায়ের সুর বেজে গেছে গতকাল মঙ্গলবার থেকেই। জাতীয় নির্বাচনের আগে ওই দিন ছিল শেষ কর্মদিবস। এ উপলক্ষে অনেক উপদেষ্টা মন্ত্রণালয়ে আনুষ্ঠানিক বিদায়ী অনুষ্ঠান করেছেন, যদিও তাঁরা এখনো দায়িত্বে আছেন। নির্বাচনের আগের দিন আজ বুধবার ছিল সরকারি ছুটি। তাই কেউ বাসায় সময় কাটিয়েছেন, কেউ অংশ নিয়েছেন বিভিন্ন অনুষ্ঠানে, আবার কেউ অফিসেও গেছেন।</p><p>বর্তমানে উপদেষ্টা পরিষদের সদস্যসংখ্যা প্রধান উপদেষ্টাসহ ২১। এ ছাড়া উপদেষ্টা পদমর্যাদায় বিশেষ সহকারী, বিশেষ দূত ও জাতীয় নিরাপত্তা উপদেষ্টা মিলিয়ে আছেন চারজন। প্রতিমন্ত্রীর পদমর্যাদায় প্রধান উপদেষ্টার চারজন বিশেষ সহকারীও রয়েছেন।</p></div></div></div></body></html>"
        },
        {
            "title": "বাবুগঞ্জে ১ লাখ টাকা ও ধানের শীষের ভোটার স্লিপসহ দুজন আটক, জরিমানা | প্রথম আলো",
            "time": "2026-02-11T17:47:45",
            "imgUrl": "https://media.prothomalo.com/prothomalo-bangla%2F2026-02-11%2Fyu8dxbhc%2Fbarishal-bnp-taka.JPG?rect=0%2C180%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নির্বাহী ম্যাজিস্ট্রেট কামরুন নাহার তামান্না বলেন, বাবুগঞ্জ উপজেলার পাংশা এলাকায় ধানের শীষ প্রতীকের ভোটার স্লিপসহ হুমায়ুন গাজী ও এনায়েত কাজীকে ১ লাখ ২ হাজার টাকাসহ আটক করা হয়। পরে ভ্রাম্যমাণ আদালতে হুমায়ুন গাজীকে ১০ হাজার টাকা এবং এনায়েত কাজীকে ৩ হাজার টাকা জরিমানা করা হয়। একই সঙ্গে তাঁদের কাছ থেকে উদ্ধার করা ১ লাখ ২ হাজার টাকা জব্দ করা হয়।</p><p>নির্বাহী ম্যাজিস্ট্রেট বলেন, নির্বাচনের সময় যেহেতু কোনো ধরনের প্রচার বা সংশ্লিষ্ট কার্যক্রম আইনত নিষিদ্ধ, তাই তাঁদের জরিমানা করা হয়েছে। আটক ব্যক্তিরা দাবি করেছেন, তাঁরা ব্যবসায়িক কাজে ওই টাকা বহন করছিলেন।</p></div></div></div></body></html>"
        },
        {
            "title": "ইংল্যান্ডকে ৩০ রানে হারিয়ে ওয়েস্ট ইন্ডিজের দুইয়ে দুই | প্রথম আলো",
            "time": "2026-02-11T13:33:16",
            "imgUrl": "https://media.prothomalo.com/prothomalo-bangla%2F2026-02-11%2Fcitgf7bk%2F051908-01-02.jpg?rect=0%2C0%2C6105%2C3205&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>১৯৭ রানের লক্ষ্যটাকে বড়ই বলতে হয়। সেই লক্ষ্য ছুঁতে নেমে ১৬৬ রানে থেমেছে ইংল্যান্ড। ইংলিশদের ১৯ ওভারে অলআউট করে ৩০ রানে জিতেছে ওয়েস্ট ইন্ডিজ। দুই ম্যাচের দুটিতেই জিতে ‘সি’ গ্রুপের শীর্ষে ক্যারিবীয়রা। সমান ম্যাচে ২ পয়েন্ট নিয়ে ইংল্যান্ড আছে তিনে। নেট রান রেটে এগিয়ে থাকায় সমান ২ পয়েন্ট নিয়ে স্কটল্যান্ড আছে দুইয়ে। </p><p>রান তাড়ায় শুরুটা খারাপ ছিল না ইংল্যান্ডের। ৬.৩ ওভারে ১ উইকেটেই ৭৪ রান তুলে ফেলেছিল দলটি। রোস্টন চেজ জস বাটলারকে ফেরাতেই বদলে যায় ছবি। ১৬ রানের মধ্যে ৩ উইকেট হারিয়ে রান তোলার গতি হারায়। এরপর গতি বাড়াতে গিয়ে নিয়মিত উইকেট হারিয়েছে ইংলিশরা। </p><p>ওয়েস্ট ইন্ডিজের তিন স্পিনার আকিল হোসেন, রোস্টন চেজ ও গুড়াকেশ মোতি মিলে নিয়েছেন ৬ উইকেট। মোতি পেয়েছেন ৩ উইকেট। দুই পেসার রোমারিও শেফার্ড ও শামার জোসেফ নিয়েছেন ১টি করে উইকেট। ইংল্যান্ডের হয়ে সর্বোচ্চ ৪৩ রান করে অপরাজিত ছিলেন স্যাম কারেন। </p><p>এর আগে শেরফান রাদারফোর্ড ও জেসন হোল্ডারের ঝড়ে ১৯৬ রান করে ওয়েস্ট ইন্ডিজ। ৪২ বলে ৭৬ রান করে অপরাজিত রাদারফোর্ড। হোল্ডার করেন ১৭ বলে ৩৩। শেষ ১০ ওভারে ১১৭ রান তোলে ওয়েস্ট ইন্ডিজ। </p></div></div></div></body></html>"
        },
        {
            "title": "সৈয়দ মুজতবা আলী : আমার বাবার রসবোধ | প্রথম আলো",
            "time": "2026-02-11T17:31:10",
            "imgUrl": "https://media.prothomalo.com/prothomalo-bangla%2F2026-02-11%2F9lc5v9ll%2FWhatsApp-Image-2026-02-11-at-21.42.06.jpeg?rect=0%2C110%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>‘দেশ-বিদেশে’ প্রকাশের সঙ্গে সঙ্গেই যিনি পাঠকের হৃদয় জয় করেছিলেন, তিনি আমার বাবা সৈয়দ মুজতবা আলী।</p><p>১৯৭৪ সালে বাবা মারা যান। তারপর দেখতে দেখতে কতগুলো মাস, বছর চলে গেছে, ভাবাই যায় না। এভাবেই বছর আসবে, যাবে, বাবা আর আসবেন না। তবে বাবাকে আমি প্রতিনিয়ত দেখতে পাই, প্রায়ই পেছন থেকে ‘ফিরোজ’ (আমার ডাকনাম) ডাক শুনে দ্বিধাগ্রস্ত হই। চমকে তাকাই, পেছনে তাকিয়ে দেখি, নেই।</p><p>আমি বাবার সঙ্গ খুব বেশি পেয়েছি। কাজের ফাঁকে, অবসরে তাই বারবার ফিরে আসেন বাবা।</p><p>ঘুরে বেড়ানোর অভ্যাস ছিল বাবার মজ্জাগত। বেশির ভাগ সময়ই তিনি ঘুরে বেরিয়েছেন। তাই তাঁকে কাছে পাওয়াটা ছিল আকাশের চাঁদ পাওয়ারই মতো। আমাদের দুই ভাইয়ের মধ্যে ভাগ্যগুণে আমি বাবাকে খুব কাছ থেকে দেখেছি; কাছে পেয়েছি। শান্তিনিকেতনে পড়াশোনার কারণেই বাবাকে খুব কাছ থেকে দেখার সৌভাগ্য আমার হয়েছিল। আমি বিশ্বভারতী বিশ্ববিদ্যালয়ের আওতাভুক্ত স্কুল পাঠ ভবনের ছাত্র ছিলাম। সেখানে প্রায় আড়াই বছর ছিলাম আমরা। সে সময়ই তাঁর বিভিন্ন অভ্যাস, জীবনধারা সবকিছু দেখেছি পাশাপাশি থেকে। পুরো রাত তিনি পড়তেন। বাবার পাশেই আমার শয্যা ছিল। তাঁর জন্য জেগে বসে থাকতে থাকতে আমি ঘুমিয়ে পড়তাম, ঘুম ভাঙলে দেখতাম, তখনো তিনি পড়ছেন। পড়তে পড়তে বাবা রাতকে সকাল বানিয়ে ফেলতেন।</p><p>বাবার রসবোধ ছিল অসাধারণ। তাঁর প্রতিটি কথায় হিউমার ছিল। কি সাহিত্য, কি বাস্তব জীবন—সর্বত্র। রাতে পড়তেন বলে বাবার দুপুরে ঘুমানোর অভ্যাস ছিল। একদিন দুপুরে বাবার ঘুমের ব্যাঘাত ঘটিয়ে এক বাউল গেয়ে উঠল—</p><p>‘তোরা ভালো করে পড় বেক সকলে<br>নইলে কষ্ট পাবি শেষে কালে...’</p><p>বাবা আমাকে জিজ্ঞেস করলেন, ‘বাইরে কী হচ্ছে রে?’</p><p>আমি বললাম, ‘বাবা, বাউল একতারা বাজিয়ে গান করছে।’</p><p>বাবা আমাকে বললেন, ‘তুই ওকে বল, কুকুর আছে, কামড় দেবে।’</p></div></div></div></body></html>"
        }
    ]
}