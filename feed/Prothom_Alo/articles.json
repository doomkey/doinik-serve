{
    "source": "প্রথম আলো",
    "articles": [
        {
            "title": "ধর্মঘট প্রত্যাহার, কাটেনি এলপিজি সিলিন্ডার সংকট | প্রথম আলো",
            "time": "2026-01-09T01:27:00",
            "imgUrl": "https://media.prothomalo.com/prothomalo-bangla%2F2026-01-08%2F5lpwsooj%2FUntitled-5.jpg?rect=0%2C12%2C596%2C313&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আমদানির সীমা বৃদ্ধির জন্য ওমেরা, মেঘনা, যমুনা, ইউনাইটেড আই গ্যাস ও ডেল্টা থেকে পাওয়া আবেদনের বিষয়ে মন্ত্রণালয়ের অনাপত্তি দিয়ে পরবর্তী ব্যবস্থা নিতে বিইআরসিকে অনুরোধ করা হয়েছে। এর বাইরে জেলা ও উপজেলা প্রশাসনকে নিয়মিত ভ্রাম্যমাণ আদালত পরিচালনার মাধ্যমে যেকোনো কৃত্রিম সংকট তৈরির বিরুদ্ধে ব্যবস্থা গ্রহণে মন্ত্রিসভা ও স্বরাষ্ট্র মন্ত্রণালয়ের মাধ্যমে পদক্ষেপ নিতে অনুরোধ করা হয়েছে।</p><p>জ্বালানি বিভাগ বলছে, অপারেটরদের আমদানি করা এলপিজির প্রকৃত চিত্র জানার জন্য চট্টগ্রাম ও মোংলা বন্দরসংলগ্ন স্টোরেজ পরিদর্শন করে প্রতিবেদন দিতে মন্ত্রণালয়ের কর্মকর্তাদের অফিস আদেশ প্রদান করা হয়েছে। এর উদ্দেশ্য হলো, যাতে এলপিজির আমদানি ও ডিস্ট্রিবিউটর, ডিলার ও খুচরা বিক্রেতা পর্যায়ে সরবরাহ ব্যবস্থার প্রকৃত অবস্থা জানা যায়।</p><p>সরকারের এসব উদ্যোগের পরিপ্রেক্ষিতে লোয়াব সভাপতি মোহাম্মদ আমিরুল হক প্রথম আলোকে বলেন, এখনই তো সরবরাহ বাড়ানো যাবে না। তবে আমদানি বাড়াতে ইতিমধ্যে উদ্যোগ নেওয়া হয়েছে। শিগগিরই এলপিজির সরবরাহ বাড়বে।</p></div></div></div></body></html>"
        },
        {
            "title": "‘সবচেয়ে বড় সংগ্রাম হলো প্রতিদিন নিজেকে টিকিয়ে রাখা’ | প্রথম আলো",
            "time": "2026-01-09T01:00:00",
            "imgUrl": "https://media.prothomalo.com/prothomalo-bangla%2F2026-01-08%2Fk1c4tf3i%2Fbazaarindia16799775063068196166488054034366151541.jpg?rect=0%2C0%2C1440%2C756&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>স্বজনপ্রীতির সুবিধা পেয়েছেন কি না, এ প্রশ্নের জবাবে আইশা বলেন, ‘আমার মা এখনো অডিশন দিয়ে চলেছেন। তাই মনে হয় না স্বজনপ্রীতি আমাকে কোনোভাবে সাহায্য করেছে। তবে ওনার অভিজ্ঞতা আমাকে সমৃদ্ধ করেছে।’</p><p>ওটিটির যুগে প্রতিযোগিতা সম্পর্কে আইশার মন্তব্য, ‘আমি একদমই প্রতিযোগী নই। কেউ যদি এসে বলে, “চলো এই চরিত্রের জন্য প্রতিদ্বন্দ্বিতা করি”, আমি বলব, তুমিই করো। আমার যা আছে, আমি তাতেই খুশি।’</p><p>কাজের বাইরে আইশার পছন্দ সহজ জীবন, ‘আমি কিছুই করতে পছন্দ করি না। সারা দিন সোফায় শুয়ে থাকতে পারি। ফোন স্ক্রল করি, বই পড়ি। বন্ধুদের সঙ্গে আড্ডা মারতে খুব ভালো লাগে।’ </p><p>কাজের বাইরের এই সাধারণ, অলস সময়ই তাঁকে স্বস্তি দেয়। তাই আজও নিজের সাফল্য, স্বপ্ন আর সীমাবদ্ধতা নিয়ে চাপ না নিয়ে এগিয়ে যেতে চান ধীরে ধীরে। আইশার ভাষায়, ‘আমি যা করছি, তাতেই খুশি থাকতে শিখেছি। প্রতিদিন নিজেকে একটু একটু করে এগিয়ে নিয়ে যাওয়াই আমার কাছে সবচেয়ে বড় জয়।’</p></div></div></div></body></html>"
        },
        {
            "title": "শিক্ষক নিয়োগ পরীক্ষা আজ : প্রশ্নপত্র ফাঁস ও ‘কেন্দ্র কন্ট্যাক্টের’ শঙ্কা | প্রথম আলো",
            "time": "2026-01-09T01:00:00",
            "imgUrl": "https://media.prothomalo.com/prothomalo-bangla%2F2023-07%2F06cc12f4-f72f-4e37-ac44-750b080c885c%2F08.jpeg?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সারা দেশে পরীক্ষা সুষ্ঠুভাবে সম্পন্ন করতে জেলা প্রশাসনগুলো ভিন্ন ভিন্ন কৌশল অবলম্বন করছে। ফরিদপুর জেলার ১৪টি কেন্দ্রে পরীক্ষা দেবেন ১৩ হাজার ৮৭০ প্রার্থী। জালিয়াতি রুখতে জেলাটিতে অভিনব এক পদ্ধতি নেওয়া হয়েছে। ফরিদপুর জেলা প্রাথমিক শিক্ষা কর্মকর্তা মহিউদ্দীন জানান, কোন কক্ষে কোন শিক্ষক দায়িত্ব পালন করবেন, তা আগে থেকে নির্ধারণ করা হবে না। পরীক্ষা শুরুর মাত্র আধঘণ্টা আগে জেলা ম্যাজিস্ট্রেটের উপস্থিতিতে লটারির মাধ্যমে পরিদর্শকদের কক্ষ বণ্টন করা হবে।</p><p>ময়মনসিংহ জেলায়ও শিক্ষক নিয়োগ পরীক্ষার সার্বিক প্রস্তুতি সম্পন্ন করা হয়েছে। জেলার ৫৯টি কেন্দ্রে ৪২ হাজার ৯১০ জন চাকরিপ্রার্থী নিয়োগ পরীক্ষায় অংশ নেবেন। অতিরিক্ত জেলা প্রশাসক (শিক্ষা ও আইসিটি) লুৎফুন নাহার জানান, প্রতিটি কেন্দ্রে একজন করে ম্যাজিস্ট্রেট ও পর্যাপ্ত পুলিশ সদস্য মোতায়েন থাকবেন। কুড়িগ্রামের ৩৮টি কেন্দ্রে পরীক্ষা দেবেন ২৪ হাজার ২৭৪ জন। জেলা সদরের পাশাপাশি নাগেশ্বরী ও উলিপুর উপজেলার কেন্দ্রেও কড়া নজরদারি থাকবে। প্রতিটি কেন্দ্রে জেলা ম্যাজিস্ট্রেটের পাশাপাশি প্রাথমিক শিক্ষা অধিদপ্তরের কর্মকর্তারা তদারক করবেন। রংপুরের ২১টি কেন্দ্রেও ৩২ হাজার ১২৮ জন প্রার্থীর জন্য নেওয়া হয়েছে বিশেষ নিরাপত্তাব্যবস্থা।</p></div></div></div></body></html>"
        },
        {
            "title": "আজ টিভিতে যা দেখবেন (৯ জানুয়ারি ২০২৬) | প্রথম আলো",
            "time": "2026-01-09T01:00:00",
            "imgUrl": "https://media.prothomalo.com/prothomalo-bangla%2F2026-01-08%2F7p93jgk6%2FWhatsApp-Image-2025-09-07-at-18.46.345cffd0da.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিপিএলে আজ দুটি ম্যাচ। দিনের ম্যাচে মুখোমুখি রাজশাহী ও চট্টগ্রাম, রাতে নোয়াখালী ও রংপুর। শ্রীলঙ্কা-পাকিস্তান দ্বিতীয় টি-টোয়েন্টি আজ।</p></div></div></div></body></html>"
        },
        {
            "title": "জার্মানিতে তুষারঝড় ‘এল্লি’র দাপট, বিপর্যস্ত জনজীবন | প্রথম আলো",
            "time": "2026-01-08T23:00:00",
            "imgUrl": "https://media.prothomalo.com/prothomalo-bangla%2F2026-01-08%2Fqextygji%2F01.jpg?rect=0%2C76%2C4032%2C2117&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জার্মানির বিস্তীর্ণ অঞ্চল গত কয়েক দিন ধরেই তুষার আর বরফের চাদরে ঢাকা পড়ে আছে। আবহাওয়া বিশেষজ্ঞরা জানিয়েছে, সপ্তাহান্তের দিকে পরিস্থিতি আরও বিপজ্জনক হয়ে উঠতে পারে। আবহাওয়া পূর্বাভাস অনুযায়ী, আগামী দিনগুলোয় শৈত্যপ্রবাহ অব্যাহত থাকতে পারে।</p><p>পূর্বাভাসে বলা হয়েছে, স্থানীয় সময় শুক্রবার ভোরে একটি শক্তিশালী ঝড়ো নিম্নচাপ সরাসরি মধ্য ইউরোপের দিকে অগ্রসর হবে, যা আরও তুষারপাত আর জমাট বরফ নিয়ে আসবে। আবহাওয়া বিশেষজ্ঞ আদ্রিয়ান লাইজার স্টুর্ম ডের স্পিগেল পত্রিকাকে জানান, ‘এল্লি’ নামের শক্তিশালী তুষারঝড় এগিয়ে আসছে।</p><p>এ তুষারঝড়ের সবচেয়ে বেশি প্রভাব পড়বে জার্মানির উত্তরাঞ্চলে। উত্তর সাগর উপকূল থেকে শুরু করে পূর্বাঞ্চল পর্যন্ত বিস্তীর্ণ এলাকায় গড়ে প্রায় ১০ সেন্টিমিটার এবং কোথাও কোথাও ২০ সেন্টিমিটার পর্যন্ত নতুন তুষার জমতে পারে। প্রবল বাতাসে তুষার উড়িয়ে নিয়ে গিয়ে সড়ক ও ফুটপাতে চলাচলের ক্ষেত্রে মারাত্মক বিঘ্ন ঘটাতে পারে। সমতল আর পাহাড়ি এলাকাগুলোয় একই ধরনের পরিস্থিতির আশঙ্কা করা হচ্ছে।</p></div></div></div></body></html>"
        },
        {
            "title": "জাগ্রত অবস্থায় নবীজি (সা.)-কে দেখা কি সম্ভব | প্রথম আলো",
            "time": "2026-01-08T22:30:00",
            "imgUrl": "https://media.prothomalo.com/prothomalo-bangla%2F2026-01-08%2F4qllcc2h%2Fwmremove-transformed-1.jpeg?rect=0%2C134%2C768%2C403&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জাগ্রত অবস্থায় দেখার দাবি যদি সত্য হতো, তবে ইসলামের ইতিহাসের শ্রেষ্ঠ মানব সাহাবিরা এর সবচেয়ে বড় হকদার ছিলেন। হজরত আবু বকর, ওমর, উসমান, আলী (রা.)-সহ জান্নাতের সুসংবাদপ্রাপ্ত সাহাবিগণ এবং আহলে বাইতের সদস্যগণ অনেক কঠিন সংকটে পতিত হয়েছিলেন।</p><p>অনেক যুদ্ধে তাঁরা বড় বিপর্যয়ের মুখে পড়েছিলেন। তাঁরা কখনও এমন দাবি করেননি যে নবীজি (সা.) সশরীরে এসে তাঁদের সঙ্গে মুসাফাহা করেছেন বা সমাধান দিয়েছেন।</p><p>সাহাবিরা হলেন শ্রেষ্ঠ ‘আউলিয়া’। তাঁদের চেয়ে বড় কোনো ওলি পরবর্তীতে পৃথিবীতে আসেননি। নবীজির ইন্তেকালের পরে যখন তাঁরা তাঁকে জাগ্রত অবস্থায় পাননি, তখন পরবর্তীতে কোনো সুফি বা ব্যক্তির এই দাবি করা বাস্তবতাবিবর্জিত।</p><p>ইমাম নববি (রহ.) বলেন, “স্বপ্নে নবীজিকে দেখা সত্য এবং তা একটি সুসংবাদ। কিন্তু কোরআন-সুন্নাহর অকাট্য বিধানের বিপরীতে স্বপ্নের কোনো বিষয় গ্রহণ করা যাবে না।” (<em>শারহুন নাবাবি আলা সহিহি মুসলিম</em>, ১/১১৫, দারু ইহয়াইত তুরাসিল আরাবি, বৈরুত, ১৩৯২ হিজরি)</p><p>উদাহরণস্বরূপ, কেউ যদি স্বপ্নে দেখে নবীজি তাকে বলছেন যে আগামীকাল রমজান শুরু হবে (অথচ চাঁদ দেখা যায়নি), তবে তার সেই দেখা অনুযায়ী রোজা রাখা জায়েজ হবে না। একইভাবে স্বপ্নে কেউ কাউকে চোর বললে বা কোনো আইনি ফয়সালা দিলে তা আদালতের সাক্ষ্য হিসেবে গ্রহণযোগ্য হবে না। কারণ নবীজির মৃত্যুর পর ওহির দরজা বন্ধ হয়ে গেছে।</p><p>জাগ্রত অবস্থায় নবীজি (সা.)-কে দেখার সুযোগ কেবল কেয়ামতের দিন হাউজে কাউসারে এবং জান্নাতে হবে—এই বিশ্বাসই আকিদাগতভাবে বিশুদ্ধ।</p></div></div></div></body></html>"
        },
        {
            "title": "বিক্ষোভে উত্তাল ইরানে ইন্টারনেট বন্ধ, জানাল পর্যবেক্ষক প্রতিষ্ঠান | প্রথম আলো",
            "time": "2026-01-08T22:00:00",
            "imgUrl": "https://media.prothomalo.com/prothomalo-bangla%2F2026-01-08%2Flzc9pde2%2FprothomaloIran.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বৃহস্পতিবার সামাজিক যোগাযোগমাধ্যমে দেওয়া এক পোস্টে নেটব্লকস জানায়, ইন্টারনেট বন্ধ করে দেওয়ার আগে ইরানজুড়ে বিক্ষোভকে লক্ষ্য করে ধারাবাহিকভাবে ডিজিটাল সেন্সরশিপের মাত্রা বাড়ানো হয়েছিল। প্রতিষ্ঠানটির মতে, এমন পদক্ষেপ সংকটময় সময়ে জনগণের যোগাযোগের অধিকারকে বাধাগ্রস্ত করছে।</p><p>বিক্ষোভকারীরা রাজধানী তেহরানের বিভিন্ন সড়কে আগুন জালিয়ে বিক্ষোভ করেছেন। এ ছাড়া বুরুজের্দ, আর্সানজান, গিলান-এ-ঘার্বসহ বিভিন্ন শহরে হাজার হাজার মানুষ বিক্ষোভ মিছিলে যোগ দিয়েছেন। কাস্পিয়ান সাগরের তীরবর্তী শহর তোনেকাবনে বিক্ষোভকারীদের ছত্রভঙ্গ করতে কাঁদানে গ্যাসের শেল ছুড়েছে আইনশৃঙ্খলা রক্ষাকারী বাহিনী। </p><p>আন্তর্জাতিক সংবাদমাধ্যম এএফপির তথ্য অনুযায়ী, বিক্ষোভ শুরুর পর থেকে ইরানে এখন পর্যন্ত অন্তত ২১ জন নিহত হওয়ার খবর পাওয়া গেছে। এর মধ্যে নিরাপত্তা বাহিনীর সদস্যও রয়েছেন। সরকারি বিবৃতি আর স্থানীয় গণমাধ্যমের তথ্যের ভিত্তিতে এএফপি এ খবর দিয়েছে।</p></div></div></div></body></html>"
        },
        {
            "title": "যুক্তরাষ্ট্র ভেনেজুয়েলায় কত দিন থাকবে, তা সময়ই বলে দেবে, বললেন ট্রাম্প | প্রথম আলো",
            "time": "2026-01-08T21:00:00",
            "imgUrl": "https://media.prothomalo.com/prothomalo-bangla%2F2024-10-27%2Fc2qhm6wl%2FTrump-reveals.jpg?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভেনেজুয়েলার প্রেসিডেন্ট নিকোলা মাদুরোকে তুলে নেওয়ার পর দেশটির অন্তর্বর্তীকালীন নেতাদের সিদ্ধান্তে ছড়ি ঘোরাবে যুক্তরাষ্ট্র। এ ছাড়া দেশটির তেল বিক্রি ‘অনির্দিষ্টকালের’ জন্য নিয়ন্ত্রণও করবে মার্কিন প্রেসিডেন্ট ডোনাল্ড ট্রাম্পের প্রশাসন। গত বুধবার ওয়াশিংটনের পক্ষ থেকে এই সিদ্ধান্তের কথা জানানো হয়।</p><p>এদিকে ডোনাল্ড ট্রাম্প বলেছেন, ভেনেজুয়েলার ওপর কত দিন মার্কিন সরাসরি তদারকি বজায় থাকবে, তা ‘সময়ই বলে দেবে’।</p><p>তেলসমৃদ্ধ দক্ষিণ আমেরিকার দেশ ভেনেজুয়েলায় মার্কিন আধিপত্যের বিষয়ে ট্রাম্প এমন দাবি করলেও ভেনেজুয়েলার অন্তর্বর্তীকালীন প্রেসিডেন্ট দেলসি রদ্রিগেজ বলছেন, কারাকাসে কোনো বিদেশি শক্তি শাসন চালাচ্ছে না। মাদুরোকে তুলে নিতে মার্কিন হামলার বিষয়ে রদ্রিগেজ বলেন, ‘আমাদের দ্বিপক্ষীয় সম্পর্কের ওপর এমন একটি কলঙ্কের দাগ পড়ে গেল, যা আমাদের ইতিহাসে আগে কখনোই ঘটেনি।’ </p><p>সম্প্রতি এক ঝটিকা অভিযানে মার্কিন বাহিনী প্রেসিডেন্ট মাদুরো ও তাঁর স্ত্রীকে যুক্তরাষ্ট্রে তুলে নিয়ে যায়। যুক্তরাষ্ট্র তাঁদের বিরুদ্ধে মাদক পাচারের অভিযোগ তোলে। বিচারের মুখোমুখি করতে দ্রুত নিউইয়র্কে নিয়ে যাওয়া হয় তাঁদের। </p></div></div></div></body></html>"
        },
        {
            "title": "নাইমা চৌধুরীর জীবনের ১৭টি বছর কাটল পাবনা মানসিক হাসপাতালে, মারাও গেলেন সেখানেই | প্রথম আলো",
            "time": "2026-01-08T20:05:07",
            "imgUrl": "https://media.prothomalo.com/prothomalo-bangla%2F2026-01-08%2F2yplarof%2FNaima-Chowdhury-01.jpeg?rect=0%2C41%2C1260%2C662&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>হাসপাতালের নথিতে নাইমার বাবার নাম উল্লেখ করা হয়েছে মজিবুল হক চৌধুরী। তাঁর এক ভাইয়ের নাম মো. হাবিব। প্রথম আলোর পক্ষ থেকেও এই ভাইয়ের মোবাইলে ফোন করা হলে নম্বরটি আর ব্যবহার করা হচ্ছে না বলে জানা গেল। ঢাকার কেরানীগঞ্জের আশ্রাফবাদের আহসানবাদ গ্রামের ঠিকানা দেওয়া।</p><p>পাবনা মানসিক হাসপাতালের স্টাফ নার্স মঞ্জুয়ারা খাতুন প্রায় ২২ বছর ধরে প্রতিষ্ঠানটিতে কর্মরত। তিনি প্রথম আলোকে বলেন, নাইমা দেখতে খুব সুন্দর ছিলেন। চুল ছোট করে কেটে দেওয়া হয়েছিল। নাইমা হাসপাতালটিতে ভর্তির পর প্রথমে কেবিনে ছিলেন। শুরুর দিকে স্বজনেরা কেবিন ভাড়া দেওয়াসহ খোঁজখবর নিতেন। এরপর আস্তে আস্তে স্বজনেরা খোঁজ নেওয়া বাদ দেন। নাইমাকে ওয়ার্ডে রাখা হয়। তাঁর গায়ের ফরসা রং আস্তে আস্তে কালো হয়ে যায়। একদমই খাবার খেতে চাইতেন না বহু বছর ধরে। হিমোগ্লোবিন কমে যেত। সিজোফ্রেনিয়া তো ছিলই।</p><p>মঞ্জুয়ারা খাতুন বলেন, ‘যত দূর মনে পড়ছে, একবার তাঁকে বাড়িও পাঠানো হয়েছিল, তবে আবার এখানে রেখে যান স্বজনেরা। আমি অন্য ওয়ার্ডে দায়িত্ব পালন করলেও মাঝেমধ্যে নাইমা যে ওয়ার্ডে ছিলেন সেখানে যেতাম। খেতে না চাইলে বলতাম, না খেলে তো মরে যাবে। তখন নাইমা বলতেন, একদিন তো মরেই যাব। ওয়ার্ডের নার্সরা অনেক সময় মুখে তুলে খাইয়ে দিতেন।’</p></div></div></div></body></html>"
        },
        {
            "title": "পুলিশের ধারণা, খুনিরা পরিচিত | প্রথম আলো",
            "time": "2026-01-08T19:55:59",
            "imgUrl": "https://media.prothomalo.com/prothomalo-bangla%2F2026-01-08%2Fn4ywq421%2F%E0%A7%AA.jpg?rect=31%2C0%2C1341%2C704&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>স্বেচ্ছাসেবক দলের নেতা আজিজুর রহমান ওরফে মোছাব্বির (৪৪) নিহত হওয়ার ঘটনায় আধিপত্য বিস্তার, কারওয়ান বাজারের নিয়ন্ত্রণ ও রাজনৈতিক বিরোধ—এই তিনটি বিষয়কে গুরুত্ব দিয়ে তদন্ত করছে পুলিশ। রাজধানীর তেজগাঁও থানার পশ্চিম তেজতুরি বাজার এলাকায় গত বুধবার রাতে দুর্বৃত্তদের গুলিতে তিনি নিহত হন।</p><p>আজিজুর রহমান ঢাকা মহানগর উত্তর স্বেচ্ছাসেবক দলের সাবেক সাধারণ সম্পাদক। বিগত আওয়ামী লীগ সরকারের সময় তিনি একের পর এক মামলার আসামি হন এবং বেশির ভাগ সময় কারাগারে ছিলেন। ২০২৪ সালের ৫ আগস্ট আওয়ামী লীগ সরকার পতনের পর তিনি দলীয় রাজনীতিতে আবার সক্রিয় হন।</p><p>আজিজুর হত্যার সম্ভাব্য কারণগুলো খতিয়ে দেখছে পুলিশ। পুলিশ ও র‍্যাবের একাধিক সূত্র জানায়, কারওয়ান বাজার, তেজতুরি বাজার ও আশপাশ এলাকার নিয়ন্ত্রণ এবং চাঁদাবাজিকে কেন্দ্র করে একটি পক্ষের সঙ্গে আজিজুরের বিরোধ চলছিল। পাশাপাশি ২৬ নম্বর ওয়ার্ড কাউন্সিলর নির্বাচনে সম্ভাব্য প্রার্থী হওয়ায় স্থানীয় পর্যায়ে আরেকটি পক্ষের সঙ্গে বিরোধ তৈরি হয়। ওয়ার্ড কাউন্সিলর নির্বাচন ঘিরে এক শীর্ষ সন্ত্রাসীর সঙ্গেও তাঁর বিরোধের তথ্য পেয়েছে পুলিশ। এ ছাড়া ঢাকা-১২ আসনে বিএনপির নেতৃত্বাধীন জোটের প্রার্থীর পক্ষে কাজ করার সিদ্ধান্ত নেওয়ায় দলীয় মনোনয়নবঞ্চিত একটি অংশের সঙ্গেও তাঁর বিরোধ চলছিল।</p></div></div></div></body></html>"
        },
        {
            "title": "‘এগিয়ে চল মাদুরো’: ভেনেজুয়েলা-কলম্বিয়ায় বিক্ষোভে মানুষের ঢল | প্রথম আলো",
            "time": "2026-01-08T19:51:41",
            "imgUrl": "https://media.prothomalo.com/prothomalo-bangla%2F2026-01-08%2Fmfi649td%2F3.JPG?rect=0%2C389%2C5500%2C2888&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-title-info BG103\"><p><h1 data-title-0=\"‘এগিয়ে চল মাদুরো’: ভেনেজুয়েলা–কলম্বিয়ায় বিক্ষোভে মানুষের ঢল\" class=\"IiRps \">‘এগিয়ে চল মাদুরো’: ভেনেজুয়েলা–কলম্বিয়ায় বিক্ষোভে মানুষের ঢল</h1></p><div class=\"Ibzfy\"><p>যত দূর চোখ যায় মানুষের ঢল। অনেকের হাতে হলুদ, নীল ও লাল—তিনরঙা পতাকা। রয়েছে শত শত প্ল্যাকার্ড ও ব্যানার। সেগুলোর কোনোটিতে লেখা ‘এগিয়ে চল মাদুরো’, কোনোটিতে আঁকা শান্তির প্রতীক পায়রা। ভেনেজুয়েলার প্রেসিডেন্ট নিকোলা মাদুরোর সমর্থনে বুধবার এমনই বিক্ষোভ হয়েছে দেশটির রাজধানী কারাকাসে। এদিন যুক্তরাষ্ট্রবিরোধী বড় বিক্ষোভ হয়েছে লাতিন আমেরিকার আরেক দেশ কলম্বিয়ায়ও। গত শনিবার মাদুরোকে সস্ত্রীক ভেনেজুয়েলা থেকে যেভাবে মার্কিন বাহিনী তুলে নিয়ে গেছে, তার প্রতিবাদ জানানো হয় এসব বিক্ষোভে। শুধু ভেনেজুয়েলা বা কলম্বিয়া নয়—মাদুরোকে তুলে নেওয়ার পর থেকে যুক্তরাষ্ট্র, ভারত, পাকিস্তান, জাপান, দক্ষিণ কোরিয়া, চিলি, ব্রাজিল, আর্জেন্টিনা, কিউবা, মেক্সিকো, ইন্দোনেশিয়া, নেপালসহ বিভিন্ন দেশে প্রতিবাদ জানিয়ে রাস্তায় নামছেন মানুষ। বুধবার ভেনেজুয়েলা ও কলম্বিয়ার বিক্ষোভের কিছু চিত্র নিয়ে ছবির গল্প—</p></div></div></div></body></html>"
        },
        {
            "title": "গণ অধিকার পরিষদের দপ্তর সম্পাদককে অব্যাহতি, আসন সমঝোতা নিয়ে ক্ষোভ এবং আরও যা জানা গেল... | প্রথম আলো",
            "time": "2026-01-08T19:46:36",
            "imgUrl": "https://media.prothomalo.com/prothomalo-bangla%2F2023-02%2F780a8767-e412-490c-801d-057bc0dca836%2FGOP.jpg?rect=0%2C64%2C900%2C473&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিকেল ৫টা ২২ মিনিটে দলের প্যাডে একটি সংবাদ বিজ্ঞপ্তি গ্রুপে দেন হাসান আল মামুন। সেখানে লেখা হয়, গণ অধিকার পরিষদ (জিওপি) সভাপতি, সাধারণ সম্পাদকের অনুমতি ব্যতীত দলীয় সিদ্ধান্তের নামে প্রেস বিজ্ঞপ্তি দিয়ে জনমনে বিভ্রান্তি ছড়ানোসহ সাংগঠনিক বিশৃঙ্খলা সৃষ্টিতে জড়িত থাকার সুনির্দিষ্ট অভিযোগে গণ অধিকার পরিষদের দপ্তর সম্পাদক শাকিল উজ্জামানকে তাঁর দায়িত্ব থেকে সাময়িক অব্যাহতি প্রদান করা হলো। একই সঙ্গে কেন শাকিল উজ্জামানকে স্থায়ীভাবে বহিষ্কার করা হবে না, আগামী ৫ দিনের মধ্যে তার লিখিত জবাব চাওয়া হলো।</p><p>জানতে চাইলে শাকিল উজ্জামান প্রথম আলোকে বলেন, কেন্দ্রীয় কমিটির সিদ্ধান্ত না নিয়ে তাঁকে অব্যাহতি দেওয়া হয়েছে। এমনটি করার সুযোগ নেই।</p><p>এ বিষয়ে জানতে চাইলে হাসান আল মামুন প্রথম আলোকে বলেন, দলের সভাপতি নুরুল হকের সঙ্গে বিএনপির সমঝোতা হয়েছে। এখন সেই বিষয়টি নিয়ে বিতর্ক করার সুযোগ নেই। শাকিল উজ্জামান এখতিয়ারবহির্ভূত কাজ করেছেন।</p><p>এদিকে এই ঘটনার মধ্যেই নতুন বিতর্কের জন্ম দেয় আরেকটি ঘটনা। সংবাদ বিজ্ঞপ্তি দেওয়ার পর গণ অধিকার পরিষদের সাবেক সাধারণ সম্পাদক রাশেদ খাঁন শাকিল উজ্জামানকে ওই হোয়াটসঅ্যাপ গ্রুপ থেকে সরিয়ে দেন। দলটির উচ্চতর পরিষদের একজন সদস্য প্রথম আলোকে বলেন, যিনি দল ছেড়ে অন্য দলে যোগ দিয়েছেন, তিনি কীভাবে দলের দপ্তর সম্পাদককে দলীয় গ্রুপ থেকে বের করেন, সে প্রশ্ন উঠেছে।</p></div></div></div></body></html>"
        },
        {
            "title": "বিদেশি প্রতিষ্ঠানের ওয়েবসাইট ক্লোন করে বিনিয়োগের নামে প্রতারণা, গ্রেপ্তার ২ | প্রথম আলো",
            "time": "2026-01-08T19:29:44",
            "imgUrl": "https://media.prothomalo.com/prothomalo-bangla%2F2025-10-01%2Fi22xbtk5%2F2.avif?rect=0%2C44%2C611%2C321&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিদেশি ওয়েবসাইট ‘ক্লোন’ (নকল) করে ভুয়া ওয়েবপেজ তৈরি করে মানুষের সঙ্গে প্রতারণার মাধ্যমে অর্থ হাতিয়ে নেওয়া চক্রের হোতাসহ দুজনকে গ্রেপ্তার করেছে পুলিশের অপরাধ তদন্ত বিভাগ (সিআইডি)।</p><p>বুধবার জামালপুর সদর থানার স্টেশন রোড এলাকা থেকে তৌহিদ ভূঁইয়াকে (২১) গ্রেপ্তার করা হয়। পরে তাঁর দেওয়া তথ্যের ভিত্তিতে একই দিনে একই এলাকা থেকে ওই চক্রের হোতা হৃদয় হাসানকে (২১) গ্রেপ্তার করা হয়।</p><p>বৃহস্পতিবার সিআইডির গণমাধ্যম শাখার বিশেষ পুলিশ সুপার জসীম উদ্দিন খানের পাঠানো এক সংবাদ বিজ্ঞপ্তিতে বলা হয়, প্রতারক চক্রটি নেদারল্যান্ডসের ‘উইথলোকালস’ নামের একটি প্রতিষ্ঠানের ওয়েবসাইট ক্লোন করে একই নাম ও ডিজাইনে ভুয়া ওয়েবসাইট বানায়। পরে সেটি দিয়ে সাধারণ মানুষের সঙ্গে বিনিয়োগের নামে প্রতারণা করা হয়।</p></div></div></div></body></html>"
        },
        {
            "title": "জাপান-চীন সম্পর্কে হঠাৎ ‘কালো মেঘ’ | প্রথম আলো",
            "time": "2026-01-08T19:26:03",
            "imgUrl": "https://media.prothomalo.com/prothomalo-bangla%2F2026-01-08%2Fak1hk8qi%2Fjapan-primier.avif?rect=0%2C56%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জাপানের প্রধানমন্ত্রীর বিতর্কিত সেই মন্তব্যের পর থেকেই চীন দাবি করে আসছে, প্রধানমন্ত্রী তাকাইচি যেন তাঁর মন্তব্য প্রত্যাহার করে নেন। জাপানের পক্ষ থেকে সে রকম কিছু করা না হলে দুই দেশের শীর্ষ পর্যায়ের কর্মকর্তাদের মধ্যে নিয়মিত সংলাপ বন্ধ রাখার দৃঢ়প্রত্যয় ব্যক্ত করে বেইজিং। দেশটি এখনো সেই অবস্থান ধরে রাখছে।</p><p>জাপান অবশ্য তাদের দৃষ্টিতে অযৌক্তিক মনে হওয়া দাবি মেনে না নেওয়ার সিদ্ধান্তে অটল রয়েছে। যদিও প্রধানমন্ত্রী তাকাইচি বলেছেন, চীনের সঙ্গে সংলাপ পুনরায় শুরু করতে তিনি আগ্রহী। এমনকি সোমবার নতুন বছরের প্রথম সংবাদ সম্মেলনেও তিনি বলেছেন, দুই দেশের সামনে দেখা দেওয়া বিভিন্ন উদ্বেগ ও চ্যালেঞ্জের সমাধান করে নিতে যোগাযোগ গুরুত্বপূর্ণ ভূমিকা পালন করে। এ কারণে চীনের সঙ্গে বন্ধ হয়ে যাওয়া সংলাপ জাপান আবারও শুরু করতে চাইছে। তিনি আরও উল্লেখ করেন, চীনের সঙ্গে সংলাপের নানা রকম সুযোগ জাপান খোলা রেখেছে এবং সেই দুয়ার কখনো বন্ধ করে দেয়নি।</p><p>তাকাইচি হয়তো ভেবে থাকবেন, তাঁর এই বক্তব্যকে দৃঢ় অবস্থান থেকে সরে আসার ইঙ্গিত হিসেবে গণ্য করে চীন সম্ভবত জাপানের সঙ্গে আলোচনায় বসতে সম্মত হবে। তবে চীনের নিজস্ব হিসাব-নিকাশে সে রকম চিন্তাভাবনার সুযোগ যে একেবারেই রাখা হয়নি, জাপানের বিরুদ্ধে শাস্তিমূলক পদক্ষেপের সর্বশেষ সংযোজন সম্ভবত তার পরিষ্কার আভাস দিচ্ছে।</p></div></div></div></body></html>"
        },
        {
            "title": "যুক্তরাষ্ট্র ৬৬ আন্তর্জাতিক সংস্থা ছাড়ছে, ঘোষণা ট্রাম্পের | প্রথম আলো",
            "time": "2026-01-08T19:14:18",
            "imgUrl": "https://media.prothomalo.com/prothomalo-bangla%2F2026-01-08%2Fhxivzs50%2FTrump-to-House-Republicans.webp?rect=0%2C14%2C1050%2C551&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জাতিসংঘের সংস্থাসহ বেশ কয়েকটি আন্তর্জাতিক সংস্থা থেকে যুক্তরাষ্ট্রকে প্রত্যাহার করে নেওয়ার ঘোষণা দিয়েছেন দেশটির প্রেসিডেন্ট ডোনাল্ড ট্রাম্প।</p><p>গত বুধবার তিনি এ ঘোষণা দিয়ে বলেন, ‘এসব সংস্থা যুক্তরাষ্ট্রের জাতীয় স্বার্থের বিপরীতে কাজ করে।’ </p><p>ট্রাম্প যেসব সংস্থা থেকে যুক্তরাষ্ট্রকে প্রত্যাহার করে নেওয়ার ঘোষণা দিয়েছেন।সেগুলোর মধ্যে একটি গুরুত্বপূর্ণ জলবায়ু চুক্তি ও জাতিসংঘের এমন একটি সংস্থা রয়েছে, যেটি লিঙ্গসমতা ও নারীর ক্ষমতায়নের পক্ষে কাজ করে। </p></div></div></div></body></html>"
        },
        {
            "title": "আমদানির আড়ালে অর্থ পাচারের অভিযোগ, ৫ জনের বিরুদ্ধে মামলা | প্রথম আলো",
            "time": "2026-01-08T19:03:26",
            "imgUrl": "https://media.prothomalo.com/prothomalo-bangla%2F2026-01-08%2F52c65vye%2Fcorruption.avif?rect=0%2C37%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ ঘটনায় আলিফ ইন্ডাস্ট্রিজ লিমিটেডের নিবন্ধিত কার্যালয় ও কারখানা–সংশ্লিষ্ট নথিপত্র, আমদানিসংক্রান্ত কাগজপত্র, এলসি ডকুমেন্ট, ব্যাংক হিসাব বিবরণী ও অন্যান্য আর্থিক তথ্য পর্যালোচনা করে অনিয়মের বিষয়টি নিশ্চিত করা হয়। সিআইডির অনুসন্ধানে দেখা গেছে, আমদানি করা পণ্যের মূল্য ও পরিমাণে গরমিল দেখিয়ে বৈদেশিক মুদ্রার অপব্যবহার ও অর্থ পাচারের মাধ্যমে রাষ্ট্রের আর্থিক ক্ষতি করা হয়েছে।</p><p>সংবাদ বিজ্ঞপ্তিতে আরও বলা হয়, প্রাথমিক অনুসন্ধান ও প্রাপ্ত সাক্ষ্যপ্রমাণের ভিত্তিতে আলিফ ইন্ডাস্ট্রিজ লিমিটেডের চেয়ারম্যান, ব্যবস্থাপনা পরিচালকসহ সংশ্লিষ্ট পরিচালক ও কর্মকর্তাদের বিরুদ্ধে গুলশান থানায় মানি লন্ডারিং প্রতিরোধ আইনে মামলা করা হয়। মামলাটির তদন্ত কার্যক্রম পরিচালনা করছে সিআইডির ফাইন্যান্সিয়াল ক্রাইম ইউনিট।</p></div></div></div></body></html>"
        },
        {
            "title": "আফ্রিকায় সাড়ে ৯ হাজার বছর আগে দাহ করা নারীর খোঁজ | প্রথম আলো",
            "time": "2026-01-08T18:57:08",
            "imgUrl": "https://media.prothomalo.com/prothomalo-bangla%2F2026-01-08%2F7t3bi3gp%2FScreenshot.jpg?rect=0%2C83%2C638%2C335&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অতি সম্প্রতি বিজ্ঞানবিষয়ক সাময়িকী সায়েন্স অ্যাডভান্সেস-এ প্রকাশিত এক গবেষণাপত্রে এ তথ্য তুলে ধরা হয়েছে। তাতে বলা হয়েছে, চিতায় ওই নারীর হাত ও পায়ের কিছু অংশের হাড় পাওয়া গেছে। তাঁর বয়স ছিল ১৮ থেকে ৬০ বছরের মধ্যে। উচ্চতায় ছিলেন ৫ ফুটের সামান্য কম। ওই চিতায় একমাত্র তাঁকেই দাহ করা হয়েছিল বলে জানিয়েছেন বিজ্ঞানীরা।</p><p>ওই নারী যে প্রাচীন গোষ্ঠীর সদস্য ছিলেন, তারা শিকার করেই জীবন চালাত। গবেষণা দলের প্রধান ও ইউনিভার্সিটি অব ওকলাহোমার সহযোগী অধ্যাপক জেসিকা সেরেজো রোমান বলেন, প্রাচীন শিকারি গোষ্ঠীর মধ্যে মৃতদের দাহ করার প্রথা খুবই বিরল ছিল। কারণ, মরদেহ ভস্মে পরিণত করার জন্য প্রচুর শ্রম, সময় ও জ্বালানির প্রয়োজন।</p></div></div></div></body></html>"
        }
    ]
}