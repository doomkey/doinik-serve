{
    "source": "প্রথম আলো",
    "articles": [
        {
            "title": "‎কাবাডি বিশ্বকাপে ব্রোঞ্জ নিশ্চিত করল বাংলাদেশের মেয়েরা | প্রথম আলো",
            "time": "2025-11-22T06:25:39",
            "imgUrl": "https://media.prothomalo.com/prothomalo-bangla%2F2025-11-22%2Fyfabj47i%2FWhatsApp-Image-2025-11-22-at-12.15.33-PM.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>‎মিরপুর শহীদ সোহরাওয়ার্দী ইনডোর স্টেডিয়ামে আজ থাইল্যান্ডকে ৪০-৩১ পয়েন্টে হারিয়ে সেমিফাইনালের টিকিট পেয়েছে বাংলাদেশ। একই সঙ্গে নিশ্চিত হলো অন্তত ব্রোঞ্জ পদক জয়ও। আন্তর্জাতিক কাবাডির নিয়ম অনুযায়ী, সেমিফাইনালে হারলেও ব্রোঞ্জ পদক পাবে অংশগ্রহণকারী দল।</p><p>‎থাইল্যান্ডের বিপক্ষে এদিন প্রথমার্ধে দারুণ লড়াই করে বাংলাদেশ। তবে রেইডার শ্রাবণী মল্লিক চোট নিয়ে মাঠ ছাড়ায় স্বাগতিক সমর্থকদের কপালে চিন্তার ভাঁজ পড়ে। কয়েক মিনিট পর অবশ্য সুস্থ হয়ে মাঠে ফেরেন তিনি। বিরতির আগে এক রেইড থেকে দুই পয়েন্ট পাওয়ায় বাংলাদেশের ব্যবধান বেড়ে হয় ১৪-১২।</p></div></div></div></body></html>"
        },
        {
            "title": "মিরপুর টেস্ট: আয়ারল্যান্ডকে ৫০৯ রানের লক্ষ্য দিল বাংলাদেশ | প্রথম আলো",
            "time": "2025-11-19T03:04:41",
            "imgUrl": "https://media.prothomalo.com/prothomalo-bangla%2F2025-11-22%2F63ufe38a%2F201429e0-21a3-4efa-b825-b78094dc514d.jpg?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>না হলো না!</p><p>৯০ ওভার শেষে মাঠে আম্পায়ার ও খেলোয়াড়দের অঙ্গভঙ্গি দেখে মনে হয়েছিল টেস্টের প্রথম দিনে একটি ওভার বাড়তি খেলাতে পারেন তাঁরা। সেটি হয়নি। মুশফিক অপরাজিত রইলেন ৯৯ রানে। কাল ১ রান করলেই বিশ্বের ১১তম ক্রিকেটার হিসেবে নিজের শততম টেস্টে সেঞ্চুরির কীর্তি গড়বেন মুশফিক। </p><p>মুশফিক আজ সেঞ্চুরিটি পাবেন কি না, শেষ কয়েক ওভার ধরে সবার মনে এ নিয়েই কৌতুহল ছিল। মুশফিকও হয়তো সেঞ্চুরিটি আজই করতে চেয়েছিলেন। নইলে কি দিনে নিজের শেষ বলটিতে সুইপ খেলেন এই অভিজ্ঞ ব্যাটসম্যান! সেটি করেও পারেননি। সেই শট থেকে এসেছে ১ রান।</p><p>মুশফিকের ৯৯* ও মুমিনুলের ফিফটিতে বাংলাদেশ প্রথম দিন শেষ করেছে ৪ উইকেটে ২৯২ রান নিয়ে। নাজমুল ছাড়া সবাই শুরুটা ভালো করেছেন। ওপেনার সাদমান করেছেন ৩৫, মাহমুদুল ৩৫।  লিটন অপরাজিত আছেন ৪৭ রান নিয়ে। </p><p>আয়ারল্যান্ডের হয়ে অ্যান্ডি ম্যাকব্রাইন একাই ৪ উইকেট নিয়েছেন।</p></div></div></div></body></html>"
        },
        {
            "title": "মিস ইউনিভার্সের মঞ্চ থেকে পড়ে আহত, এখনো আইসিইউতে প্রতিযোগী | প্রথম আলো",
            "time": "2025-11-22T06:15:00",
            "imgUrl": "https://media.prothomalo.com/prothomalo-bangla%2F2025-11-22%2Frghzl73p%2Fsalaberryofficial1763263207376684726058888308451989724426.jpg?rect=0%2C0%2C1440%2C756&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফিলিসিয়া বলেন, ‘গ্যাবির অবস্থা যতটা ভালো হওয়ার কথা ছিল, ততটা হয়নি। তবে হাসপাতাল কর্তৃপক্ষ তাঁকে সর্বোচ্চ চিকিৎসাসেবা দিচ্ছে।’<br>চিকিৎসক দল জানায়, তাঁর শারীরিক অবস্থা নিবিড়ভাবে পর্যবেক্ষণে রাখতে বিশেষায়িত চিকিৎসা চলছে।</p></div></div></div></body></html>"
        },
        {
            "title": "চট্টগ্রাম বিশ্ববিদ্যালয়ে ভর্তি পরীক্ষা, বিজ্ঞপ্তি প্রকাশ | প্রথম আলো",
            "time": "2025-11-22T06:06:05",
            "imgUrl": "https://media.prothomalo.com/prothomalo%2Fimport%2Fmedia%2F2016%2F10%2F24%2F89bb3175f6e9c1a600cd705e563bc3d0-8.jpg?rect=0%2C30%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আবেদনের যোগ্যতা অনুযায়ী বাংলাদেশের যেকোনো শিক্ষা বোর্ডের অধীন ২০২২ বা ২০২৩ সালের মাধ্যমিক/দাখিল/সমমান পরীক্ষায় উত্তীর্ণ এবং ২০২৪ বা ২০২৫ সালের উচ্চমাধ্যমিক/আলিম/সমমান পরীক্ষায় উত্তীর্ণ শিক্ষার্থীরা আবেদন করতে পারবেন। আবেদনকারী ভর্তি নির্দেশিকায় উল্লিখিত ইউনিট, উপ-ইউনিট, অনুষদ, বিভাগ, ইনস্টিটিউট ও বিষয়ে নির্ধারিত যোগ্যতা পূরণ করলে সংশ্লিষ্ট ইউনিট বা উপ-ইউনিটের ভর্তি পরীক্ষায় অংশগ্রহণের জন্য যোগ্য বিবেচিত হবেন।</p><p>ইউনিট ও উপ-ইউনিটের মধ্যে রয়েছে A ইউনিট (বিজ্ঞান, জীববিজ্ঞান, ইঞ্জিনিয়ারিং ও মেরিন সায়েন্স অ্যান্ড ফিশারিজ অনুষদভুক্ত সব বিষয়); B ইউনিট (কলা ও মানববিদ্যা অনুষদভুক্ত ৯টি বিষয়); B1 উপ-ইউনিট (নাট্যকলা, চারুকলা, সংগীত); B2 উপ-ইউনিট (আরবি, ইসলামিক স্টাডিজ, পালি); C ইউনিট (ব্যবসায় প্রশাসন অনুষদভুক্ত সব বিষয়); D ইউনিট (সমাজবিজ্ঞান অনুষদ, আইন অনুষদ, শিক্ষা অনুষদ ও মানবিক শাখার শিক্ষার্থীদের জন্য ভূগোল ও পরিবেশবিদ্যা, মনোবিজ্ঞান) এবং D1 উপ-ইউনিট (ফিজিক্যাল এডুকেশন অ্যান্ড স্পোর্টস সায়েন্স)।</p><p>GCE (O/A Level) এবং সমমান পরীক্ষায় উত্তীর্ণ শিক্ষার্থীদের জন্য নির্ধারিত সমতা নিরূপণের ব্যবস্থা থাকবে। ২০২২ বা ২০২৩ সালের O-Level এবং ২০২৪ বা ২০২৫ সালের A-Level পরীক্ষায় উত্তীর্ণ শিক্ষার্থীরা সমতা নিরূপণ সাপেক্ষে আবেদন করতে পারবেন। সমতা নিরূপণ ফি ১ হাজার টাকা এবং প্রক্রিয়া আগামী ১ থেকে ১০ ডিসেম্বর ২০২৫ পর্যন্ত সম্পন্ন করতে হবে। সমতা নিরূপণ শেষে শিক্ষার্থীরা Equivalent ID দিয়ে অনলাইনে আবেদন করতে পারবেন।</p></div></div></div></body></html>"
        },
        {
            "title": "পার্থে প্রথম তিন ইনিংসেই রানহীন ওপেনিং জুটি, টেস্ট ক্রিকেটে এমন ঘটনা আর নেই | প্রথম আলো",
            "time": "2025-11-22T06:05:14",
            "imgUrl": "https://media.prothomalo.com/prothomalo-bangla%2F2025-11-22%2Frvwts81a%2F574857-01-02.jpg?rect=0%2C0%2C4502%2C2364&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পার্থ টেস্টে যা চলছে, তাতে ম্যাচের চতুর্থ ইনিংসেও এমন কিছু দেখার পক্ষে হয়তো কেউ কেউ বাজিও ধরে ফেলেছেন!</p><p>অ্যাশেজের এই প্রথম টেস্টে আজ দ্বিতীয় দিনে এখন পর্যন্ত তৃতীয় ইনিংসের খেলা চলছে। ইংল্যান্ড ব্যাটিং করতে নেমেছে নিজেদের দ্বিতীয় ইনিংসে। সেখানে তাদের ওপেনার জ্যাক ক্রলি ফিরেছেন ইনিংসের পঞ্চম বলেই। ইংল্যান্ড তখনো স্কোরবোর্ডে রান তুলতে পারেনি। পার্থ টেস্টে চোখ রাখা দর্শকদের কাছে দৃশ্যটি মোটেও অপরিচিত নয়। ম্যাচের আগের দুটি ইনিংসেও তো একই কাণ্ড ঘটেছে।</p></div></div></div></body></html>"
        },
        {
            "title": "এ ভূমিকম্প হুঁশিয়ারি সংকেত, বড় বিপদ তো সামনে | প্রথম আলো",
            "time": "2025-11-22T05:59:28",
            "imgUrl": "https://media.prothomalo.com/prothomalo-bangla%2F2025-11-22%2Fpx67z986%2FScreenshot-2025-11-22-114245.jpg?rect=0%2C103%2C1373%2C721&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশের সেরা কাঠামো-প্রকৌশলী শামীমুজ্জামান বসুনিয়ার সাক্ষাৎকার নিয়েছিলাম ২১ সেপ্টেম্বর ২০২৫। তিনি বলেছিলেন: ‘ভূমিকম্প হলে আমাদের যা হবে…যারা বেঁচে যাবে, তারাও থাকতে পারবে না।</p><p>এখানে বীভৎস অবস্থা হবে। আগুন, পানি এবং পয়ঃপ্রণালির যে সিস্টেম আমাদের, এগুলোর যে অবস্থা, এগুলোকে সরাতেও পারবা না। এগুলোর গন্ধে কেউ থাকতে পারবে না।</p><p>আগুন তো আছেই। প্লাস এগুলোর যে অবস্থা, তুমি ক্লিয়ারই করতে পারবা না।<br>ভূমিকম্প এক্সপার্ট যেটা বলে, আমিও বিএসএর আর্থকোয়েক সোসাইটির মেম্বার, সেখানে ওরা দেখেছে যে ভূমিকম্প কত বছর পরপর একটা রিপিটেশন হয়।</p><p>যে ফল্টগুলো আছে, সেগুলো মুভ করছে। প্রতিটি আলাদা মুভ করে। কোনোটা একই ডিরেকশনে মুভ করে, কোনোটা উল্টো দিকে করছে।</p><p>এটার মধ্যে দুই জয়েন্টগুলো, যেগুলো আছে, এটাই হচ্ছে সবচেয়ে ডিফিকাল্ট জায়গা। ডাউকি ফল্ট আমাদের সিলেটের ওপর দিয়ে আছে, এটাও একটা।</p><p>ভূমিকম্প ডেইলি হচ্ছে। ভূমিকম্পের ইতিহাস দেখলে মনে হয় যে ডেইলি ২ মাত্রা বা ৩ মাত্রার ভূমিকম্প হচ্ছে। এগুলো আমরা ধরি না।</p><p>ফলে একটা ভূমিকম্প যদি হয়, আমি জানি না কী হবে। এখানে বড় বড় এক্সপার্ট, ওনারা যারা পড়াশোনা করেন, তাঁরা বলেন, দেড় লাখ বিল্ডিং এখানে ভালনারেবল।</p><p>আমি বলব, ‘একসেপ্ট ফিউ বিল্ডিংস অল বিল্ডিংস আর ভালনারেবল। ইদানীং আমাদের ডিজাইনাররা ভেরি স্ট্রং ডিজাইন করছে। এগুলো ছাড়া অল বিল্ডিংস আর ভালনারেবল।’</p><p>অর্থাৎ তিনি বলছেন, ‘অল্প কিছু ভবন ছাড়া বাংলাদেশের সব স্থাপনাই ভূমিকম্পের সামনে ভঙ্গুর অবস্থায় আছে।’</p></div></div></div></body></html>"
        },
        {
            "title": "ক্যানভাস | প্রথম আলো",
            "time": "2025-11-22T05:59:21",
            "imgUrl": "https://media.prothomalo.com/prothomalo-bangla%2F2025-11-22%2F5g5pjmef%2FWhatsApp-Image-2025-11-21-at-19.09.39-1.jpeg?rect=0%2C104%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাঙালি পরিবারগুলো তাদের ভাষা, ঐতিহ্য ও রীতিনীতি ধরে রাখতে সচেষ্ট থাকে, যার ফলে কানাডার মতো একটি ভিন্ন সংস্কৃতিতে নিজস্ব পরিচয় বজায় রাখা সম্ভব হয়। তেমনি অন্টারিওর বিভিন্ন শহরে বাংলাদেশি শিক্ষার্থীরাও তাদের নিজস্ব সংগঠন তৈরি করে একে অপরের সঙ্গে মিলেমিশে থাকে। একবার ঈদ আয়োজনে শিক্ষার্থীদের সংগঠনের সদস্য হিসেবে ফারিনেরও সুযোগ হলো অনুষ্ঠানে যেতে। সেখানে তার সঙ্গে পরিচয় হয় কুমুদের। ফারিন অন্টারিওতে এসেছে বছরখানেক আগে। কুমুদ শখের চিত্রশিল্পী। ছোট থেকেই মা–বাবার সঙ্গে কানাডায় আছে। বছরে একবার বাংলাদেশে যায় বেড়াতে। ফারিনের সঙ্গে পরিচয়ের একপর্যায়ে যখন জানল সে পড়াশোনার খরচ চালাতে ছোটখাটো একটা চাকরিও করে, তখন কুমুদ তাকে প্রস্তাব দেয় তার ছবির মডেল হতে।</p><p>ফারিনের কণ্ঠে এবার বিরক্তি ঝরে পড়ল। ‘আচ্ছা ভাইয়া, আপনার এই ছবি শেষ হতে আর কত দিন লাগবে?’ কুমুদ উত্তর দিল, ‘ভালো কিছু করতে হলে তো একটু সময় লাগবে। আর একটু অপেক্ষা করতে হবে। সব তো হয়ে গেছে। শুধু চোখ, নাক আঁকা বাকি।’ ফারিন উঠে পড়েছিল। কুমুদ তাকে আঙুল দিয়ে দেখিয়ে বলে, ‘দেখো, ভদ্রমহিলার মাথায় কাঁচাপাকা চুল। সেখানে ফুলও গুঁজেছে। আবার বাচ্চা মেয়ে দুটির সঙ্গে নিজেও কেমন বাচ্চা হয়ে গেছে। জীবনটাকে কী সুন্দর করে উপভোগ করছে। আর তুমি কেমন মুখটা গোমড়া করে রেখেছ। বুড়ো হওয়ার আগেই বুড়ো হয়ে যাচ্ছ।’ বলে কুমুদ শব্দ করে হাসল। ফারিন বলল, ‘হ্যাঁ, উনি জীবনকে খুব উপভোগ করছেন। ওনার সুখ দেখলে হিংসা হয়।’ ফারিনের কণ্ঠটা মনে হচ্ছে অনেক দূর থেকে করুণভাবে ভেসে আসছে। কুমুদ বলল, ‘তোমার সঙ্গে তার আলাপ আছে?’ ‘হ্যাঁ, উনি অনেক আগে পরিবারের সঙ্গে এখানে এসেছেন। বিয়ে করেননি। এত দিন বাচ্চাদের একটা স্কুলে ড্রয়িং টিচার হিসেবে কাজ করেছেন। একজন অভিভাবকের সঙ্গে মনোমালিন্য হওয়ায় চাকরি ছেড়ে দিয়েছেন। স্কুলের বাচ্চারা মুনমুন ম্যাডাম বলতে অজ্ঞান। তারা অনেক করে অনুরোধ করেছিল স্কুলে থেকে যেতে। থাকেননি। বাচ্চা মেয়ে দুটি ওনার ছোট ভাইয়ের মেয়ে।’ কুমুদ বেশ অবাক হলো! ‘তুমি তো দেখছি সবকিছু জানো! উনি বিয়ে করেননি কেন?’ ফারিন একটা দীর্ঘশ্বাস ছেড়ে বলল, ‘জাহাঙ্গীরনগর বিশ্ববিদ্যালয় থেকে উনি ফাইন আর্টসে গ্র্যাজুয়েশন করেছেন। সহপাঠী এক ছেলের সঙ্গে সম্পর্ক ছিল। তার পরিবার এত শিক্ষিত মেয়ে বিয়ে করাবে না বলে দিয়েছে। তাই উনিও জীবনকে উপভোগ করবেন বলে সংসারে ঢোকেননি।’ কথা বলতে বলতে ফারিনের কণ্ঠটা ধরে আসে। কারণ, সেও এমনভাবে প্রত্যাখ্যাত হয়ে কানাডায় এসেছে জীবনকে উপভোগ করতে। ব্যয়বহুল এই প্রবাসজীবন যে কী পরিমাণ উপভোগ্য, সেটা ফারিনের চেয়ে ভালো কেউ জানে না। দূরে শূন্যদৃষ্টিতে তাকিয়ে ফারিন তার চোখের কোণে জমা হওয়া জলটা শুকিয়ে নেয়।</p></div></div></div></body></html>"
        },
        {
            "title": "চট্টগ্রামের মিরসরাইয়ে বিয়েবাড়িতে ডাকাতি, স্বর্ণালংকার ও টাকা লুট | প্রথম আলো",
            "time": "2025-11-22T05:58:13",
            "imgUrl": "https://media.prothomalo.com/prothomalo-bangla%2F2025-11-22%2Feo65aw99%2Fae8a86fe-d8d8-4c1a-98aa-4fbefe603a5b.jfif?rect=0%2C180%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আবদুল মান্নানের স্ত্রী রোজিনা আক্তারের ভাই ও স্থানীয় ইউপি সদস্য মো. নুরুল আনোয়ার প্রথম আলোকে বলেন, ‘ডাকাত দল অন্তত ১৫ ভরি স্বর্ণালংকার ও ঘরে থাকা এক লাখ টাকা নিয়ে গেছে। এই ঘটনার পর বাড়ির লোকজন আতঙ্কে রয়েছেন। আজ শনিবার বরপক্ষ বউভাত অনুষ্ঠানের আয়োজন করলেও সেখানে মেয়ের পরিবারের কেউ যেতে পারছেন না।’</p><p>জানতে চাইলে জোরারগঞ্জ থানার ভারপ্রাপ্ত কর্মকর্তা আবদুল হালিম প্রথম আলোকে বলেন, ‘রাতে যে বাড়িতে ডাকাতি হয়েছে, তার আশপাশেই আমাদের টহল টিম ও স্থানীয় গ্রাম পাহারাদার ছিল। খবর পেয়ে আমরা দ্রুত সাড়া দিলেও ডাকাত দল বাড়ির পেছনের ধানখেত দিয়ে পালিয়ে গেছে।’ তিনি বলেন, ‘এরা মহাসড়ককেন্দ্রিক একটি ডাকাত চক্র। আশপাশের বাড়িতে ঢুকে ডাকাতি করে আবার চলে যায়। আমরা ডাকাত চক্রটিকে গ্রেপ্তারের চেষ্টা করছি।’</p></div></div></div></body></html>"
        },
        {
            "title": "ভরা মৌসুমেও মাছ ধরতে ভয় টেকনাফের জেলেদের | প্রথম আলো",
            "time": "2025-11-22T05:56:27",
            "imgUrl": "https://media.prothomalo.com/prothomalo-bangla%2F2025-11-22%2Fr7vrxrxq%2FWhatsApp_Image_2025_11_22_at_11_14_09.jpeg?rect=0%2C137%2C1568%2C823&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত ৮ এপ্রিল সেন্ট মার্টিন–সংলগ্ন এলাকা থেকে ট্রলারসহ আরাকান আর্মির অপহরণের শিকার হয়েছিলেন ২৩ জেলে। তাঁদের একজন মো. রফিক। গত ছয় মাসেও তাঁকে ফেরত আনতে পারেনি বিজিবি। মো. রফিকের স্ত্রী সলিমা খাতুন বলেন, ‘স্বামীর আয়ে চলছিল পাঁচ সদস্যের সংসার। তবে স্বামী কখন ফিরবেন, সেটিরও নিশ্চয়তা পাওয়া যাচ্ছে না। সন্তানদের মুখে একবেলা খাবার তুলে দিতে হিমশিম খেতে হচ্ছে।’</p><p>অবশ্য শুধু সলিমা খাতুন নয়। তাঁর মতো অবস্থা আরও কয়েক শ পরিবারের। বিজিবি সূত্র জানায়, শুধু চলতি বছরের ১১ মাসে ৬০ ট্রলারসহ ৩৫৭ জেলেকে অপহরণ করেছে আরাকান আর্মি। এর মধ্যে বিজিবির তৎপরতায় দেশে ফিরিয়ে আনা হয়েছে ১৮৯ জেলেকে। বাকি জেলেরা আরাকান আর্মির হাতে বন্দী রয়েছেন। তাঁদের অনেকেই পরিবারের একমাত্র উপার্জনক্ষম ব্যক্তি ছিলেন।</p><p>কয়েক মাস আগে বিজিবির সহায়তায় দেশে ফিরে আসা জেলে আবদুল আমিন ও মোহাম্মদ হোসেন বলেন, ধরে নিয়ে যাওয়ার পর আরাকান আর্মি বাংলাদেশি জেলেদের রোহিঙ্গা সশস্ত্র গোষ্ঠী আরাকান স্যালভেশন আর্মি (আরসা) ও রোহিঙ্গা সলিডারিটি অর্গানাইজেশনের (আরএসও) সঙ্গে সম্পৃক্ততা রয়েছে কি না, এটি জানতে চান। এসব বিষয়ে জানতে চেয়ে তাঁদের মারধরও করা হয়।</p></div></div></div></body></html>"
        },
        {
            "title": "বিদেশ সফর সরকার বলছে কমাতে, আইসিটি বিভাগ চলছে উল্টোপথে | প্রথম আলো",
            "time": "2025-11-22T05:53:31",
            "imgUrl": "https://media.prothomalo.com/prothomalo-bangla%2F2022-10%2F33ee8e2e-6db8-44c1-9e0e-ea42438d2131%2FICT_DIVISION.jpg?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তবে জাতীয় স্বার্থে অনুরূপ ভ্রমণ একান্ত অপরিহার্য হলে তা সুনির্দিষ্টভাবে উল্লেখ করতে হবে। মন্ত্রণালয়ের সচিব ও অধীন অধিদপ্তর বা সংস্থা প্রধানেরা একান্ত অপরিহার্য জাতীয় স্বার্থ ছাড়া একসঙ্গে বিদেশ ভ্রমণে যাবেন না বলেও নির্দেশনায় জানানো হয়।</p><p>এরপর চলতি বছরের মার্চে সরকার আবারও নির্দেশনা জারি করে। এতে বলা হয়, কোনো ঠিকাদার ও সরবরাহকারী প্রতিষ্ঠানের অর্থায়নে সরকারি কর্মকর্তারা বিদেশ ভ্রমণ করতে পারবেন না। এরপর জুলাই মাসে সরকার আরেকটি নির্দেশনা দেয়।</p><p>গত ২১ অক্টোবর আরেকটি পরিপত্র জারি করে উপদেষ্টার কার্যালয় বলেছে, অপরিহার্য কারণ ছাড়া আগামী জাতীয় সংসদ নির্বাচন অনুষ্ঠিত হওয়ার আগপর্যন্ত সরকারি কর্মকর্তা-কর্মচারীরা বিদেশ ভ্রমণ করতে পারবেন না।</p><p>এতে আরও বলা হয়েছে, আগের জারিকৃত পরিপত্রের নির্দেশনা যথাযথভাবে অনুসরণ না করে বিদেশ ভ্রমণের ঘটনা ঘটছে।</p></div></div></div></body></html>"
        },
        {
            "title": "আকবরদের বিপক্ষে সুপার ওভারে সূর্যবংশীকে কেন নামানো হয়নি | প্রথম আলো",
            "time": "2025-11-22T05:48:49",
            "imgUrl": "https://media.prothomalo.com/prothomalo-bangla%2F2025-07-08%2Fo4ykfs2r%2FCRICKET-UAE-ASIA-CUP-IND-PAK-U19-117329803514411732980361993.avif?rect=0%2C0%2C550%2C289&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তরুণদের মধ্যে সূর্যবংশী সাম্প্রতিক সময়ে সবচেয়ে আলোচিত ব্যাটসম্যানদের একজন। বিস্ফোরক ব্যাটিংয়ের জন্য ১৪ বছর বয়সেই বেশ ভালো খ্যাতি কুড়িয়েছেন। এই টুর্নামেন্টেও এখন পর্যন্ত সর্বোচ্চ রান তাঁর। একটি সেঞ্চুরিসহ ৪ ইনিংসে ২৩৯ রান। টুর্নামেন্টে সর্বোচ্চ ২২টি ছক্কাও তাঁর। এমন ব্যাটসম্যানকে সুপার ওভারে কেন নামানো হলো না—সেই প্রশ্ন ওঠা মোটেই অমূলক নয়।</p><p>হারের পর সুপার ওভারে ব্যাটিংয়ের লাইনআপ নিয়ে পুরস্কার বিতরণীতে জিতেশ বলেন, ‘তারা পাওয়ারপ্লের মাস্টার (সূর্যবংশী ও প্রিয়াংশ আর্য)। কিন্তু ডেথ ওভারে মারার খেলোয়াড় আশু (আশুতোষ শর্মা), রমন (রমনদীপ সিং) ও আমি। এটা ছিল আমার ও দলীয় সিদ্ধান্ত।’</p></div></div></div></body></html>"
        },
        {
            "title": "নাইজেরিয়ায় স্কুল থেকে ২২৭ শিক্ষার্থী ও কর্মী অপহরণ | প্রথম আলো",
            "time": "2025-11-22T05:38:17",
            "imgUrl": "https://media.prothomalo.com/prothomalo-bangla%2F2025-11-22%2Fuq3f25qa%2FNigeria.jpg?rect=0%2C37%2C535%2C281&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুলিশ বলেছে, শুক্রবার রাতে (বৃহস্পতিবার দিবাগত রাত দুইটা) দিকে সশস্ত্র ব্যক্তিরা সেন্ট মেরিজ স্কুলে হামলা চালিয়ে হোস্টেল থেকে শিক্ষার্থীদের অপহরণ করে। সশস্ত্র ব্যক্তিরা স্থানীয়ভাবে ‘ডাকাত’ হিসেবে পরিচিত।</p><p>ঘটনার পর পুরো এলাকায় ভয় ও অনিশ্চয়তা ছড়িয়ে পড়েছে। পরিবারগুলো উদ্বেগের সঙ্গে সন্তানদের খোঁজ পাওয়ার অপেক্ষায় আছে।</p><p>স্থানীয় বাসিন্দা ডমিনিক আদামু বিবিসিকে বলেন, ‘সবাই ভেঙে পড়েছেন…ঘটনাটা সবাইকে পুরোপুরি অবাক করে দিয়েছে।’</p><p>আদামু নামের এক ব্যক্তি বলেন, ‘মানুষ আমাদের দেশের নিরাপত্তা পরিস্থিতি নিয়ে অভিযোগ করছে।’</p><p>আদামুর মেয়েরাও সেন্ট মেরিজ স্কুলের শিক্ষার্থী। তবে তারা অপহরণের শিকার হয়নি।</p></div></div></div></body></html>"
        },
        {
            "title": "বিতর্ক থামছেই না, ৩০ হাজার কোটি রুপির কী হবে | প্রথম আলো",
            "time": "2025-11-22T05:36:47",
            "imgUrl": "https://media.prothomalo.com/prothomalo-bangla%2F2025-06-13%2F4dosn7st%2Farticle-202524923075983279000.webp?rect=0%2C0%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বৃহস্পতিবার সামাজিক যোগাযোগমাধ্যমেও ক্ষোভ উগরে দিয়েছেন মন্দিরা। তিনি লিখেছেন, ‘প্রিয়া যেটা করছে, সেটাকে ডাকাতি বলে। সবকিছু ওর কী করে হয়ে গেল! এটা আমাদের সম্পত্তি। সব চেয়ে বড় কথা, সঞ্জয় নিজেও এত কিছু তৈরি করে যায়নি। এটা উত্তরাধিকারসূত্রে পাওয়া। গোটা দেশের মানুষ জেগে উঠুন! দেখুন, এ কী করছে!’<br>উল্লেখ্য, দিল্লি আদালতের কাছে কারিশমার দুই সন্তান—সামাইরা ও কিয়ানের পক্ষ থেকেও প্রিয়ার বিরুদ্ধে আবেদন করা হয়েছে। তাঁদের আইনজীবী জানিয়েছেন, সম্পত্তি থেকে কারিশমার সন্তানদের বঞ্চিত করছেন প্রিয়া।</p><p>টাইমস অব ইন্ডিয়া অবলম্বনে</p></div></div></div></body></html>"
        },
        {
            "title": "কোন বাদামের কেমন পুষ্টিগুণ, খাবেনই-বা কতটুকু | প্রথম আলো",
            "time": "2025-11-22T05:31:31",
            "imgUrl": "https://media.prothomalo.com/prothomalo-bangla%2F2025-11-22%2Fyaerjo8m%2Fpexels-jorkael-32281733.jpg?rect=0%2C643%2C5184%2C2722&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-20%2Fi3tp7bx3%2F7814x5431.jpg&overlay_position=bottom&overlay_width_pct=1",
            "body": "<html><body><div><div class=\"story-title-info BG103\"><p class=\"print-entity-section-wrapper uqsT1\"><h2 class=\"uv2z3\">ভালো থাকুন </h2></p><p><h1 data-title-0=\"কোন বাদামের কেমন পুষ্টিগুণ, খাবেনই–বা কতটুকু \" class=\"IiRps \">কোন বাদামের কেমন পুষ্টিগুণ, খাবেনই–বা কতটুকু </h1></p><div class=\"Ibzfy\"><p>বাদাম স্ন্যাকস হিসেবে জনপ্রিয়। আমাদের দেশে চিনাবাদাম, কাজুবাদাম, কাঠবাদাম, পেস্তাবাদাম, আখরোট পাওয়া যায় বেশি। এ ছাড়া অন্যান্য বাদাম হলো ম্যাকাডমিয়াম, পাইন, ব্রাজিল নাট, হেজেলনাট ইত্যাদি। প্রতিটি বাদামের নিজস্ব স্বাদ, গন্ধ ও পুষ্টিগুণ রয়েছে।</p></div></div></div></body></html>"
        },
        {
            "title": "ধান কাটার ধুম | প্রথম আলো",
            "time": "2025-11-22T05:29:55",
            "imgUrl": "https://media.prothomalo.com/prothomalo-bangla%2F2025-11-22%2Ffu2zv1nj%2F%E0%A7%AB.JPG?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F18c58c05-9e66-46f3-8946-4437460f8f90%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">ধান কাটার ফাঁকে খেতের পাশে বসে দুপুরের খাবার খেয়ে নিচ্ছেন কৃষকেরা। রাঙ্গুনিয়া, চট্টগ্রাম</figcaption><figcaption class=\"story-element-image-attribution\">ছবি: সৌরভ দাশ</figcaption></p></div></div></body></html>"
        },
        {
            "title": "স্বরাষ্ট্র মন্ত্রণালয় নেবে ৮৫ জন, নিয়োগ পেতে করুন আবেদন | প্রথম আলো",
            "time": "2025-11-22T05:29:42",
            "imgUrl": "https://media.prothomalo.com/prothomalo-bangla%2F2025-10-06%2Fetxfgnsv%2F170.JPG?rect=0%2C124%2C6461%2C3392&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>আবেদনকারীর প্রতি নির্দেশনা</strong></p><p>১. সব পদের জন্য প্রার্থীদের লিখিত ও মৌখিক পরীক্ষা গ্রহণ করা হবে। ১, ২ ও ৩ নম্বর ক্রমিকে বর্ণিত পদের জন্য লিখিত ও ব্যবহারিক পরীক্ষায় উত্তীর্ণ এবং ৪ নম্বর ক্রমিকে বর্ণিত পদের জন্য লিখিত পরীক্ষায় উত্তীর্ণ প্রার্থীরাই মৌখিক পরীক্ষার জন্য যোগ্য বিবেচিত হবেন।</p><p>২. এর আগে যাঁরা স্বরাষ্ট্র মন্ত্রণালয়ের জননিরাপত্তা বিভাগের ৪৪.০০.০০০০.০১৯.০২.০০১.২১-৬২২, তারিখ: ১৪ সেপ্টেম্বর ২০২২ সংখ্যক স্মারকমূলে প্রকাশিত নিয়োগ বিজ্ঞপ্তির পরিপ্রেক্ষিতে বর্ণিত পদে (পদের ক্রমিক ১, ৩ ও ৪) আবেদন করেছেন, তাঁদের একই পদে পুনরায় আবেদন করার প্রয়োজন নেই।</p><p>৩. সরকারি, আধা সরকারি ও স্বায়ত্তশাসিত প্রতিষ্ঠানে চাকরিরত প্রার্থীদের যথাযথ কর্তৃপক্ষের অনুমতিক্রমে আবেদন করতে হবে। চাকরিরত প্রার্থীদের আবেদনপত্র পূরণের সময় Departmental Candidate (পদের ক্রমিক ১ ও ৩)–এর Option Select করতে হবে। অন্যদের ক্ষেত্রে এই শর্ত প্রযোজ্য নয়।</p></div></div></div></body></html>"
        }
    ]
}