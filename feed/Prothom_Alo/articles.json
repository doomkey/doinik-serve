{
    "source": "প্রথম আলো",
    "articles": [
        {
            "title": "‘মাদুরোকে বহনকারী উড়োজাহাজ নিউইয়র্কে’ | প্রথম আলো",
            "time": "2026-01-03T09:50:48",
            "imgUrl": "https://media.prothomalo.com/prothomalo-bangla%2F2026-01-03%2Fr98j5qbb%2F7.avif?rect=0%2C45%2C548%2C288&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভেনেজুয়েলার প্রেসিডেন্ট নিকোলা মাদুরো এবং তাঁর স্ত্রী সিলিয়া ফ্লোরেসকে মার্কিন জাহাজে করে নিউইয়র্কে নেওয়া হচ্ছে। যুক্তরাষ্ট্রের প্রেসিডেন্ট ডোনাল্ড ট্রাম্প  স্থানীয় সময় আজ শনিবার সকালে ফক্স নিউজকে টেলিফোনে দেওয়া সাক্ষাৎকারে এ কথা জানিয়েছেন।</p><p> ট্রাম্প জানিয়েছেন, ভেনেজুয়েলার প্রেসিডেন্ট নিকোলাস মাদুরো এবং তাঁর স্ত্রীকে মার্কিন জাহাজ ইউএসএস আইয়ো জিমায় নিউইয়র্কের পথে আছেন।</p><p>ট্রাম্প বলেন, ‘হেলিকপ্টারে করে তাদের জাহাজে নিয়ে যাওয়া হয়েছে। সুন্দর একটি ফ্লাইটে গেছেন—আমি নিশ্চিত তাঁরা এটি উপভোগ করেছেন। তবে তাঁরা অনেক মানুষ হত্যা করেছেন, এটা মনে রাখতে হবে।’</p><p>মাদুরোকে কী বিকল্প দেওয়া হয়েছিল সম্পর্কে জিজ্ঞাসা করা হলে ট্রাম্প বলেন, ‘মূলত আমি বলেছিলাম, আপনাকে হার মানতে হবে। আত্মসমর্পণ করতে হবে।’</p><p>এক সপ্তাহ আগে মাদুরোর সঙ্গে কথা বলেছেন জানিয়ে ট্রাম্প বলেন, ‘এটি (মাদুরোর সঙ্গে কথা বলা) একটি খুব গুরুত্বপূর্ণ সংকেত ছিল। ...আমি নিজেই তাঁর সঙ্গে কথা বলেছি, আমি বলেছিলাম, হার মানতে হবে। আত্মসমর্পণ করতে হবে।’</p></div></div></div></body></html>"
        },
        {
            "title": "বাসচালক থেকে ভেনেজুয়েলার প্রেসিডেন্ট | প্রথম আলো",
            "time": "2026-01-03T22:14:00",
            "imgUrl": "https://media.prothomalo.com/prothomalo-bangla%2F2024-08%2F16a96af2-1897-4941-970e-447577a16dab%2Fmaduro%20push.jpg?rect=0%2C19%2C691%2C363&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নিকোলা মাদুরো শ্রমিক রাজনীতি থেকে ক্রমে জড়িয়ে পড়েন জাতীয় রাজনীতিতে। মাদুরো ২০১৩ সালের এপ্রিলে খুবই কম ভোটের ব্যবধানে ভেনেজুয়েলার প্রেসিডেন্ট নির্বাচিত হন। যুক্তরাষ্ট্রের অভিযোগ, পরে তিনি দ্বিতীয় মেয়াদে প্রেসিডেন্ট নির্বাচিত হয়েছেন বিতর্কিত নির্বাচনের মধ্য দিয়ে। ২০১৮ সালের ২০ মে সেই নির্বাচনে তিনি প্রায় ৬৮ শতাংশ ভোট পেয়েছেন বলে দাবি করা হয়। ক্ষমতা নেওয়ার পরই তাঁর বিরুদ্ধে গণতন্ত্র নস্যাৎ ও মানবাধিকার লঙ্ঘনের গুরুতর অভিযোগ আসে।</p><p>নিকোলা মাদুরো বিরোধী মত সহ্য করেন না এবং তার কারণে সমাজে বিভক্তি সৃষ্টি হয়েছে বলে অভিযোগ রয়েছে। ২০১৪ সাল থেকে মাদুরোর শাসনে ভেনেজুয়েলার অর্থনীতিতে চরম মন্দা দেখা দেয়। মুদ্রাস্ফীতি, খাদ্যসংকট—সবকিছু মিলিয়ে দেশটির সাধারণ মানুষ চরম সংকটে পড়েছে।</p><p>ভেনেজুয়েলার পরিস্থিতি এমন অবস্থায় পৌঁছে যে দেশটির হাজার হাজার নাগরিক পাশের দেশগুলোতে গিয়ে আশ্রয় নেয়। লাতিন আমেরিকার ইতিহাসে এত মানুষের নিজের দেশ ছেড়ে যাওয়ার ঘটনা এর আগে কখনো ঘটেনি। মাদুরো ২০১৭ সালের আগস্টে একটি জাতীয় সাংবিধানিক পরিষদ গঠন করে সংবিধান সংশোধনের উদ্যোগ নিয়েছিলেন। এ নিয়েও ব্যাপক বিতর্ক হয়।</p><p>মাদুরো একটা পর্যায়ে সবার ঐক্য এবং শান্তি প্রতিষ্ঠার কর্মসূচি নেওয়ার কথা বলেছিলেন। কিন্তু সেটা তাঁর শক্তি বাড়ানোর কৌশল ছিল বলে তাঁর বিরোধীরা মনে করেন।</p></div></div></div></body></html>"
        },
        {
            "title": "দুঃসাহসিক অভিযানে যেভাবে তুলে নেওয়া হয় মাদুরোকে | প্রথম আলো",
            "time": "2026-01-03T21:46:47",
            "imgUrl": "https://media.prothomalo.com/prothomalo-bangla%2F2026-01-03%2Fzr9a9gdr%2F7.avif?rect=0%2C24%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিমান হামলার মধ্যেই ভারী অস্ত্রশস্ত্রে সজ্জিত মার্কিন স্পেশাল ফোর্সের সদস্যরা কারাকাসে প্রবেশ করেন। মাদুরোর অবস্থানস্থলের ইস্পাতের দরজা কেটে ভেতরে ঢোকার প্রয়োজন হতে পারে—এমন প্রস্তুতি হিসেবে তাঁদের সঙ্গে ছিল ব্লোটর্চ (ইস্পাতজাতীয় জিনিস কাটার উপযোগী তাপ উৎপন্নকারী যন্ত্র)।</p><p>জেনারেল কেইন জানান, শনিবার যুক্তরাষ্ট্রের পূর্বাঞ্চলীয় সময় রাত আনুমানিক ১টার দিকে মার্কিন সেনারা কারাকাস শহরের কেন্দ্রে মাদুরোর কম্পাউন্ডে পৌঁছান। সেখানে তাঁরা গুলির মুখে পড়েন। তাঁদের একটি হেলিকপ্টারে গুলি লাগলেও সেটি উড়তে সক্ষম ছিল।</p><p>বাসিন্দাদের সামাজিক যোগাযোগমাধ্যমে পোস্ট করা ভিডিওতে দেখা গেছে, হেলিকপ্টারের একটি বহর শহরের ওপর দিয়ে কম উচ্চতায় উড়ে যাচ্ছে।<br>মাদুরোর ‘সেফ হাউসে’ পৌঁছানোর পর মার্কিন সেনারা এফবিআই এজেন্টদের সঙ্গে নিয়ে বাসভবনের ভেতরে প্রবেশ করেন। ট্রাম্প এই স্থানটিকে ‘অত্যন্ত সুরক্ষিত... দুর্গ’ হিসেবে বর্ণনা করেছেন।</p><p>ট্রাম্প বলেন, ‘তাঁরা ভেতরে ঢুকে পড়েন; তাঁরা এমন সব জায়গায় ঢুকেছেন, যেখানে আসলে ঢোকা সম্ভব ছিল না। আপনারা জানেন, ঠিক এই কারণেই সেখানে ইস্পাতের দরজা লাগানো হয়েছিল। কয়েক সেকেন্ডের মধ্যে সেগুলো সরিয়ে ফেলা হয়।’<br>অভিযান সম্পর্কে অবগত দুটি সূত্রের বরাত দিয়ে সিএনএন জানিয়েছে, অভিযানের সময় মাদুরো ও তাঁর স্ত্রীকে তাদের শোবার ঘর থেকে টেনেহিঁচড়ে নিয়ে যায় মার্কিন বাহিনী। এভাবেই তাঁদের আটক করা হয়। সূত্র জানিয়েছে, মধ্যরাতে ঘুমন্ত অবস্থায় এই দম্পতিকে আটক করা হয়।</p></div></div></div></body></html>"
        },
        {
            "title": "মাদুরোকে তুলে নেওয়ার প্রভাব পড়বে তেলের বাজারে | প্রথম আলো",
            "time": "2026-01-03T21:04:51",
            "imgUrl": "https://media.prothomalo.com/prothomalo-bangla%2F2026-01-03%2Fbwdq7utf%2F%E0%A7%A8.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দেশটির জন্য এখন বড় ঝুঁকি হলো তেলখনির শ্রমিকদের ধর্মঘট বা নাশকতার আশঙ্কা। সে ক্ষেত্রে সরবরাহ ব্যাহত হওয়ার বিষয়টি কয়েক দিনের বদলে কয়েক মাস দীর্ঘ হতে পারে। যদিও মাদুরো এই খাতের সমর্থন ধরে রাখার চেষ্টা করেছিলেন, তবে শ্রমিকদের চরম দারিদ্র্যের খবরগুলো ইঙ্গিত দেয় যে মাদুরোর পতনে তাঁদের প্রতিক্রিয়া হবে পরোক্ষ। এমনকি যদি মূল শ্রমিকেরা সরকারের প্রতি অনুগতও হয়ে থাকেন, তবু দেশের বর্তমান ভয়াবহ দুর্দশা তাঁদের অজানা নয়।</p></div></div></div></body></html>"
        },
        {
            "title": "আনিসুল-জারাসহ দুই শতাধিক প্রার্থীর মনোনয়নপত্র বাতিল | প্রথম আলো",
            "time": "2026-01-03T20:36:32",
            "imgUrl": "https://media.prothomalo.com/prothomalo-bangla%2F2026-01-03%2F3sfh6mmy%2F9.jpg?rect=0%2C36%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আসন্ন ত্রয়োদশ জাতীয় সংসদ নির্বাচনে জাতীয় পার্টির একাংশের চেয়ারম্যান আনিসুল ইসলাম মাহমুদ, স্বতন্ত্র তাসনিম জারাসহ আরও দুই শতাধিক প্রার্থীর মনোনয়নপত্র বাতিলের খবর পাওয়া গেছে। এর আগে গত বৃহস্পতি ও শুক্রবার অন্তত ৯৯ জনের মনোনয়নপত্র বাতিল হয়।</p><p>হলফনামায় তথ্যে গলদ, তথ্য গোপন, ঋণখেলাপি, দ্বৈত নাগরিকত্বের জটিলতা, স্বতন্ত্র প্রার্থীদের ক্ষেত্রে সমর্থনকারী ভোটারের তথ্যে গরমিলসহ নানা অসংগতির কারণে এসব প্রার্থীর মনোনয়নপত্র বাতিল হয়েছে। তবে তাঁদের আপিল করার সুযোগ রয়েছে।</p><p>ঢাকা-৯ আসনের স্বতন্ত্র প্রার্থী ও সাবেক এনসিপি নেত্রী তাসনিম জারার মনোনয়নপত্র বাতিল প্রসঙ্গে ঢাকা বিভাগের অতিরিক্ত বিভাগীয় কমিশনার (রাজস্ব) মো. আজমল হোসেন প্রথম আলোকে বলেন, মোট ভোটারের মধ্যে ৪ হাজার ৩০০ জনের স্বাক্ষর প্রয়োজন ছিল। সেটা ঠিকই ছিল। বরং কিছু বেশি ভোটারের স্বাক্ষর ছিল। তবে যাচাইয়ে দেখা যায়, প্রস্তাবক ও সমর্থক হিসেবে নাম দেওয়া ১০ জনের মধ্যে ৮ জন ঢাকা-৯ আসনের ভোটার। বাকি ২ জন ওই আসনের ভোটার না হওয়ায় নির্বাচনবিধি অনুযায়ী তাঁর মনোনয়নপত্র বাতিলের সিদ্ধান্ত নেওয়া হয়। তবে তাঁর আপিলের সুযোগ আছে।</p><p>এ বিষয়ে তাসনিম জারা এক ভিডিও বার্তায় বলেছেন, তিনি মনোনয়নপত্র বাতিলের বিরুদ্ধে আপিল করবেন।</p></div></div></div></body></html>"
        },
        {
            "title": "ভেনেজুয়েলায় ট্রাম্পের হামলা অবৈধ ও অপরিণামদর্শী: নিউইয়র্ক টাইমস এডিটরিয়াল বোর্ড | প্রথম আলো",
            "time": "2026-01-03T20:31:51",
            "imgUrl": "https://media.prothomalo.com/prothomalo-bangla%2F2026-01-03%2Fyihc4jnf%2FScreenshot-2026-01-04-005342.png?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভেনেজুয়েলায় বিশৃঙ্খলার সম্ভাবনা অনেক বেশি মনে হচ্ছে। মাদুরোর আটক হওয়ার পরও যারা তাঁর শাসন ব্যবস্থা চালু রাখতে সাহায্য করেছে— এমন জেনারেলরা হঠাৎ করে অদৃশ্য হবে না।</p><p>সব মিলে ভেনেজুয়েলায় আরও অস্থিরতা বিশ্বজুড়ে জ্বালানি ও খাদ্য বাজারকে অস্থির করতে পারে এবং গোটা গোলার্ধ জুড়ে আরও বেশি অভিবাসী সৃষ্টি করতে পারে।<br>তাহলে যুক্তরাষ্ট্র কীভাবে ভেনেজুয়েলার সেই চলমান সমস্যার মোকাবিলা করবে? যা অঞ্চলের এবং আমেরিকার স্বার্থে হুমকি তৈরি করছে?</p><p>কোনো সহজ উত্তর নেই। এ পর্যায়ে, বিশ্বের উচিত হবে শাসন ব্যবস্থা পরিবর্তনের ঝুঁকি সম্পর্কে বোঝা।</p><p>নিউইয়র্ক টাইমসের এডিটরিয়াল বোর্ড লিখেছে, ‘আমরা আশঙ্কা করি, প্রেসিডেন্ট ট্রাম্পের দুঃসাহসী অভিযানের ফল হবে ভেনেজুয়েলার জনগণের জন্য বেশি কষ্ট, ওই অঞ্চলে বাড়তি অস্থিতিশীলতা এবং বিশ্বের নানা স্থানে আমেরিকার স্বার্থের স্থায়ী ক্ষতি।’</p></div></div></div></body></html>"
        },
        {
            "title": "ক্ষমতা হস্তান্তর না হওয়া পর্যন্ত ভেনেজুয়েলা ‘চালাবে’ যুক্তরাষ্ট্র: ট্রাম্প | প্রথম আলো",
            "time": "2026-01-03T19:59:29",
            "imgUrl": "https://media.prothomalo.com/prothomalo-bangla%2F2026-01-03%2F158ncrqp%2Ftrump.jpg?rect=0%2C57%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মাদুরোর অনুপস্থিতিতে যুক্তরাষ্ট্রই ভেনেজুয়েলা পরিচালনা করবে জানিয়ে ট্রাম্প বলেন, ‘যুক্তরাষ্ট্র ভেনেজুয়েলাকে ততক্ষণ পর্যন্ত পরিচালনা করতে যাচ্ছে, যতক্ষণ না আমরা নিরাপদ, যথাযথ ও ন্যায়সংগত ক্ষমতা হস্তান্তর সম্পন্ন করতে পারি।’</p><p>যুক্তরাষ্ট্রের ভেনেজুয়েলা পরিচালনা করার মানে দেশটিতে মার্কিন স্থলসেনা মোতায়েন কি না—এমন প্রশ্নের জবাবে ট্রাম্প বলেন, ‘আমরা স্থলসেনা মোতায়েনে ভয় পাই না।’ তিনি আরও বলেন, ‘আমরা নিশ্চিত করতে যাচ্ছি, দেশটি (ভেনেজুয়েলা) যেন সঠিকভাবে পরিচালিত হয়।’</p><p>ভেনেজুয়েলা পরিচালনার জন্য ঠিক কোন প্রক্রিয়া অবলম্বন করা হবে, জানতে চাইলে ট্রাম্প বলেন, ‘আমরা এই মুহূর্তে লোক মনোনীত করছি এবং আমরা আপনাদের জানিয়ে দেব তাঁরা কারা।’ ভেনেজুয়েলা কে শাসন করবে, এমন প্রশ্নে নিজের ও পররাষ্ট্রমন্ত্রী মার্কো রুবিওর দিকে হাত দিয়ে ইঙ্গিত করে ট্রাম্প বলেন, ‘একটি নির্দিষ্ট সময়ের জন্য মূলত আমার ঠিক পেছনে দাঁড়িয়ে থাকা এই মানুষগুলোই মোটা দাগে দেশটি পরিচালনা করতে যাচ্ছে।’</p></div></div></div></body></html>"
        },
        {
            "title": "সুরক্ষিত দুর্গ থেকে মাদুরো আটক, অভিযানটি ছিল শক্তিশালী চমকপ্রদ প্রদর্শনী: ট্রাম্প | প্রথম আলো",
            "time": "2026-01-03T19:48:40",
            "imgUrl": "https://media.prothomalo.com/prothomalo-bangla%2F2026-01-03%2Fehwc2fgy%2FMaduro_and_wife.webp?rect=0%2C91%2C1366%2C717&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভেনেজুয়েলা সরকার যুক্তরাষ্ট্রের হামলাকে ‘চূড়ান্ত সামরিক আগ্রাসন’ হিসেবে অভিহিত করেছে। তারা এ ব্যাপারে জরুরি ভিত্তিতে আলোচনার জন্য জাতিসংঘের নিরাপত্তা পরিষদের বৈঠক আহ্বান করেছে।</p><p>ইউরোপীয় ইউনিয়ন (ইইউ) আন্তর্জাতিক আইন মান্য করে সংশ্লিষ্ট সব পক্ষকে শান্ত থাকার আহ্বান জানিয়েছে।</p><p>যুক্তরাজ্যের প্রধানমন্ত্রী কিয়ার স্টারমার বলেছেন, ভেনেজুয়েলায় যুক্তরাষ্ট্রের অভিযানে যুক্তরাজ্য জড়িত নয়। তবে এই হামলার বিষয়ে মন্তব্য করার আগে তিনি এ বিষয়ে আরও তথ্য জানতে চান। এরই মধ্যে স্পেন বিষয়টির শান্তিপূর্ণ সমাধানের জন্য মধ্যস্থতা করার আগ্রহ প্রকাশ করেছে।</p><p>রাশিয়া, ইরান, কিউবা ও কলম্বিয়া এ হামলার নিন্দা জানিয়েছে। ব্রাজিলের প্রেসিডেন্ট লুলা দা সিলভা এ হামলাকে ভেনেজুয়েলার সার্বভৌমত্বের ওপর ‘সরাসরি আঘাত’ বলে অভিহিত করেছেন। আর মেক্সিকো বলেছে, এ হামলা ‘আঞ্চলিক স্থিতিশীলতাকে গুরুতর ঝুঁকিতে ফেলেছে’।</p><p>ভেনেজুয়েলায় যুক্তরাষ্ট্রের শক্তি প্রয়োগের নিন্দা জানিয়েছে চীন। চীনের পররাষ্ট্র মন্ত্রণালয় এক বিবৃতিতে অন্য দেশের সার্বভৌমত্ব ও নিরাপত্তা লঙ্ঘন বন্ধ করতে যুক্তরাষ্ট্রের প্রতি আহ্বান জানিয়েছে।</p><p>যে অজুহাতে ভেনেজুয়েলায় হামলা, তা গ্রহণযোগ্য নয় বলে মনে করে রাশিয়া। ভেনেজুয়েলায় মার্কিন হামলার তীব্র নিন্দা জানিয়ে রাশিয়ার পররাষ্ট্র মন্ত্রণালয় এক বিবৃতিতে ‘ভেনেজুয়েলার নির্বাচিত প্রেসিডেন্ট ও তাঁর স্ত্রীকে ছেড়ে দেওয়ার’ দাবি জানিয়েছে।</p><p>জাতিসংঘের মহাসচিব আন্তোনিও গুতেরেস ভেনেজুয়েলায় মার্কিন হামলায় ‘গভীরভাবে উদ্বিগ্ন’। তাঁকে উদ্ধৃত করে তাঁর মুখপাত্র বলেছেন, এটি বিপজ্জনক নজির তৈরি করতে পারে।</p></div></div></div></body></html>"
        },
        {
            "title": "মাদুরোকে আটক আন্তর্জাতিক আইনের লংঘন: মেয়র জোহরান মামদানি | প্রথম আলো",
            "time": "2026-01-03T19:37:41",
            "imgUrl": "https://media.prothomalo.com/prothomalo-bangla%2F2026-01-03%2Fe64us7b3%2FMamdani.jpg?rect=0%2C3%2C770%2C404&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভেনেজুয়েলায় হামলা চালিয়ে প্রেসিডেন্ট নিকোলা মাদুরোকে আটকের ঘটনার নিন্দা জানিয়েছেন নিউইয়র্কের মেয়র জোহরান মামদানি। তিনি এই হামলাকে আন্তর্জাতিক আইনের লংঘন বলে উল্লেখ করেছেন। </p><p>নতুন বছরের প্রথম দিন নিউইয়র্কের মেয়র হিসেবে শপথ নেন জোহরান। নিউইয়র্ক টাইমসের খবরে বলা হয়, জোহরান মামদানি ভেনেজুয়েলার প্রেসিডেন্ট মাদুরো ও তাঁর স্ত্রী সিলিয়া ফ্লোরেন্সকে আটক করার নিন্দা জানিয়ে বলেন, এটা যুদ্ধের মতো একটা কাজ। একই সঙ্গে দেশের ও আন্তর্জাতিক আইনের লংঘন।</p></div></div></div></body></html>"
        },
        {
            "title": "দুই দফা দাবি জানিয়ে শাহবাগ ছাড়লেন বৈষম্যবিরোধী ছাত্র আন্দোলনের নেতা-কর্মীরা | প্রথম আলো",
            "time": "2026-01-03T19:32:16",
            "imgUrl": "https://media.prothomalo.com/prothomalo-bangla%2F2026-01-03%2Fyuhq8wet%2FShabag.jpeg?rect=0%2C144%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাত ১১টার দিকে সরেজমিন দেখা যায়, শাহবাগ মোড়ের মাঝখানে অবস্থান নিয়ে সড়কে আগুন জ্বালিয়ে বিক্ষোভ করছিলেন বৈষম্যবিরোধী আন্দোলনের নেতা–কর্মীরা। সেখানে তাঁরা একটু পরপর ‘জ্বালো রে জ্বালো, আগুন জ্বালো’; ‘ইনকিলাব ইনকিলাব, জিন্দাবাদ জিন্দাবাদ’; ‘মুক্তি মুক্তি চাই, মাহদীর মুক্তি চাই’ এমন স্লোগান দিচ্ছিলেন।</p><p>রাত সোয়া ১২টার দিকে মাহদী হাসানের মুক্তিসহ দুই দফা দাবি জানিয়ে বৈষম্যবিরোধী ছাত্র আন্দোলনের সভাপতি রিফাত রশিদ বলেন, রাতের মধ্যেই মাহদী হাসানের নিঃশর্ত মুক্তি ও হবিগঞ্জ সদর থানার ওসিকে প্রত্যাহার করতে হবে। এ ছাড়া জুলাই গণ–অভ্যুত্থানে অংশগ্রহণকারী ছাত্র–শ্রমিক–জনতাকে ১ জুলাই থেকে ৮ আগস্ট পর্যন্ত সব কার্যক্রম থেকে দায়মুক্তি দিয়ে ২৪ ঘণ্টার মধ্যে রাষ্ট্রপতি কর্তৃক অধ্যাদেশ জারি করতে হবে।</p></div></div></div></body></html>"
        },
        {
            "title": "ভেনেজুয়েলায় কি গৃহযুদ্ধ ছড়িয়ে পড়বে | প্রথম আলো",
            "time": "2026-01-03T19:20:55",
            "imgUrl": "https://media.prothomalo.com/prothomalo-bangla%2F2026-01-03%2Ff6uros7t%2FSmoke-rises-Copy.png?rect=0%2C51%2C1152%2C605&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আন্তর্জাতিক আইনের প্রতি যতটুকু সম্মান বজায় ছিল, মাদুরো ও তাঁর স্ত্রীকে ধরে নিয়ে যাওয়ার মধ্য দিয়ে তা–ও শেষ হয়ে গেছে বলে মনে করেন সুলতান বারাকাত। তাঁর মতে, যুক্তরাষ্ট্রের এ ঘটনা থেকে বিশ্বের অন্যান্য দেশও একই ধরনের কাজ করতে উৎসাহিত হতে পারে।</p><p>বারাকাতের ভাষায়, এর মধ্য দিয়ে আন্তর্জাতিক চুক্তির কফিনে সম্ভবত সর্বশেষ পেরেকটি ঠুকে দেওয়া হয়েছে। রাষ্ট্রের সার্বভৌমত্বের মূল নীতি ভেঙে দেওয়া হয়েছে।</p><p>কাতারের সরকারি নীতি বিভাগের এ অধ্যাপক আরও বলেন, লেবানন ও ইরানে সম্প্রতি ইসরায়েল ও যুক্তরাষ্ট্রের চালানো যৌথ হামলার সঙ্গে ভেনেজুয়েলার ঘটনার মিল রয়েছে। এসব হামলা প্রচলিত আন্তর্জাতিক আইন ও নিয়মের বিরুদ্ধে চ্যালেঞ্জ ছুড়ে দিয়েছে।</p><p>বারাকাতের আশঙ্কা, এখন চীনও যুক্তরাষ্ট্রের এই পদক্ষেপ অনুসরণ করতে পারে। তাইওয়ানের বিরুদ্ধে সম্ভাব্য সামরিক অভিযানের ন্যায্যতা দাবি করতে পারবে।</p></div></div></div></body></html>"
        },
        {
            "title": "শাহজাহানপুরে এক ব্যক্তির অস্বাভাবিক মৃত্যু | প্রথম আলো",
            "time": "2026-01-03T19:08:04",
            "imgUrl": "https://media.prothomalo.com/prothomalo-bangla%2F2023-09%2Fcde1e604-9c5b-40a3-a9ad-a9d94bd91f88%2Fdeath.jpg?rect=0%2C359%2C3239%2C1700&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজধানীর শাহজাহানপুর এলাকায় এক ব্যক্তির অস্বাভাবিক মৃত্যু হয়েছে। ওই ব্যক্তির নাম শাফিউল হক (৬০)। শনিবার বেলা আড়াইটার দিকে এ ঘটনা ঘটে।</p><p>শাহজাহানপুর থানা সূত্রে জানা গেছে, শনিবার দুপুরে শাহজাহানপুরের গুলবাগ এলাকায় বড় ভাইয়ের বাড়িতে যান শাফিউল হক।</p></div></div></div></body></html>"
        },
        {
            "title": "বাংলাদেশে আইপিএল সম্প্রচার বন্ধ করতে বললেন আসিফ নজরুল | প্রথম আলো",
            "time": "2026-01-03T18:54:47",
            "imgUrl": "https://media.prothomalo.com/prothomalo-bangla%2F2026-01-03%2F1sg8jdi8%2FUntitled-1.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মোস্তাফিজুর রহমানকে আইপিএল থেকে বাদ দেওয়ার নিন্দা ও প্রতিবাদ জানিয়েছেন যুব ও ক্রীড়া উপদেষ্টা আসিফ নজরুল। বিসিসিআইয়ের নির্দেশে মোস্তাফিজকে ছেড়ে দিয়েছে কলকাতা নাইট রাইডার্স।</p><p>নিজের ভেরিফায়েড ফেসবুকে পেজে আসিফ নজরুল লিখেছেন, ‘উগ্র সাম্প্রদায়িক গোষ্ঠীর কাছে নতি শিকার করে বাংলাদেশের ক্রিকেটার মোস্তাফিজুর রহমানকে দল থেকে বাদ দেওয়ার জন্য কলকাতা নাইট রাইডার্সকে নির্দেশ দিয়েছে ভারতের ক্রিকেট বোর্ড। আমি এর তীব্র নিন্দা ও প্রতিবাদ জানাচ্ছি।’</p></div></div></div></body></html>"
        },
        {
            "title": "সুন্দরবনে হরিণ শিকারের ফাঁদে আটকা পড়েছে বাঘ | প্রথম আলো",
            "time": "2026-01-03T18:42:59",
            "imgUrl": "https://media.prothomalo.com/prothomalo-bangla%2F2026-01-03%2Facxgjkps%2FBAGERHATDH069420260104BAGERHAT-IMG-20260104-WA0001.JPG.JPG?rect=0%2C106%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাগেরহাটের মোংলা উপজেলার শরকির খাল–লাগোয়া সুন্দরবনে চোরা শিকারিদের পাতা হরিণ শিকারের ফাঁদে আটকে পড়েছে একটি বেঙ্গল টাইগার। বাঘটি উদ্ধারে বিশেষজ্ঞদের নিয়ে রোববার সকালে উদ্ধার অভিযান শুরু করবে বন বিভাগ।</p><p>সুন্দরবন পূর্ব বন বিভাগের চাঁদপাই রেঞ্জের সহকারী বনসংরক্ষক দ্বীপন চন্দ্র দাস বলেন, মোংলার বৈদ্ধমারী ও জয়মনি এলাকার মাঝামাঝি শরকির খাল পাড়ের সুন্দরবনে হরিণ শিকারের ফাঁদে বাঘটি আটকা পড়েছে। শনিবার দুপুরের পর এ খবর পেয়ে সেখানে বন বিভাগের কর্মকর্তা-কর্মচারীদের পাঠানো হয়। তাঁরা গিয়ে ফাঁদে আটকা পড়া বাঘটি দেখতে পান। এরপর বন বিভাগের কর্মীরা শরকির খাল পাড় এলাকা ঘেরাও করে রেখেছেন, যাতে লোকজন সেখানে যেতে না পারেন। তিনি জানান, খাল পাড় থেকে আধা কিলোমিটার বনের ভেতরে বাঘটি ফাঁদে আটকে রয়েছে।</p></div></div></div></body></html>"
        },
        {
            "title": "সমবেদনা জানাতে বিএনপি চেয়ারপারসনের কার্যালয়ে অ্যাটকোর নেতারা | প্রথম আলো",
            "time": "2026-01-03T18:35:28",
            "imgUrl": "https://media.prothomalo.com/prothomalo-bangla%2F2026-01-03%2Fcs0apcak%2FATKo.jpeg?rect=0%2C30%2C576%2C302&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-page-hero RJoJJ\"><p class=\"cdKYX\"><figcaption class=\"story-element-image-caption custom-gallery-image\">বিএনপি চেয়ারপারসনের গুলশানের রাজনৈতিক কার্যালয় থেকে বেরিয়ে সাংবাদিকদের সঙ্গে কথা বলেন অ্যাটকোর সভাপতি অঞ্জন চৌধুরী<span class=\"custom-gallery-image _3bj2K SZnJd\">ছবি: ভিডিও থেকে</span></figcaption></p></div></div></body></html>"
        },
        {
            "title": "ময়মনসিংহে মাদকবিরোধী অভিযানে ‘কমব্যাট পিস্তল’সহ বিএনপি নেতা গ্রেপ্তার | প্রথম আলো",
            "time": "2026-01-03T18:33:29",
            "imgUrl": "https://media.prothomalo.com/prothomalo-bangla%2F2026-01-03%2Fcfwpr2tc%2FMYMENSINGHDH169420260103WHATSAPP-IMAGE-2026-01-03-AT-4.25.30-PM.JPG.JPG?rect=0%2C250%2C1236%2C649&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এদিকে বিএনপি নেতা আজিম উদ্দিনের গ্রেপ্তারের প্রতিবাদে শনিবার বেলা ১১টার দিকে গফরগাঁও প্রেসক্লাবের সামনে উপজেলা, পৌর ও পাগলা থানা বিএনপি এবং সহযোগী সংগঠনের নেতা–কর্মীদের ব্যানারে মানববন্ধন করা হয়।</p><p>ঘণ্টাব্যাপী মানববন্ধনে বক্তব্য দেন ময়মনসিংহ দক্ষিণ জেলা স্বেচ্ছাসেবক দলের সহমানবাধিকার–বিষয়ক সম্পাদক আনিসুজ্জামান আসলাম, দক্ষিণ জেলা স্বেচ্ছাসেবক দলের সদস্য কামরুল ইসলাম, পাগলা থানা স্বেচ্ছাসেবক দলের যুগ্ম আহ্বায়ক মো. নবী হোসেন, উপজেলা যুবদল নেতা মনিরুজ্জামান জুয়েল, মোসাদ্দেক হোসেন, মো. সোহেল মিয়া প্রমুখ।</p><p>মানববন্ধন শেষে একটি বিক্ষোভ–মিছিল বের করা হয়। মিছিলটি পৌর শহরের বিভিন্ন সড়ক প্রদক্ষিণ করে।</p></div></div></div></body></html>"
        },
        {
            "title": "ইয়েমেনের সব পক্ষকে সংলাপে বসার আহ্বান সৌদি আরবের | প্রথম আলো",
            "time": "2026-01-03T18:31:20",
            "imgUrl": "https://media.prothomalo.com/prothomalo-bangla%2F2026-01-03%2Fg024r95b%2FCapture.PNG?rect=0%2C34%2C973%2C511&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এএফপির এক সাংবাদিকের বরাতে বলা হয়, গতকাল সকালে ইয়েমেনের হাদরামাউত প্রদেশের রাজধানী মুকাল্লা শহরে গোলাগুলির আওয়াজ শোনা গেছে। প্রদেশের সেইয়ুন শহরে শুক্রবার জোটের হামলায় বিমানবন্দর ও একটি সামরিক ঘাঁটিতে আঘাত করা হয়েছিল। শহরটির বাসিন্দারা জানিয়েছেন, গতকাল সকালে তাঁরা গোলাগুলির আওয়াজ এবং সংঘর্ষের শব্দও শুনেছেন।</p><p>এসটিসি এখন স্বাধীনতা ঘোষণা করে একটি পৃথক রাষ্ট্র গঠনের চেষ্টা করছে, যা আরব উপদ্বীপের সবচেয়ে দরিদ্র রাষ্ট্রকে দুই ভাগে বিভক্ত করবে। শুক্রবার বিচ্ছিন্নতাবাদীরা স্বাধীন রাষ্ট্র ঘোষণা করার উদ্দেশ্যে দুই বছরের একটি অন্তর্বর্তীকালীন সময়সূচি শুরুর ঘোষণা করেছে। তারা জানিয়েছে, এই প্রক্রিয়ায় সংলাপ ও স্বাধীনতার ওপর গণভোট অন্তর্ভুক্ত থাকবে। ইয়েমেনের উত্তরে হুতি বিদ্রোহীদের উৎখাতের চেষ্টায় ২০১৫ সালে সৌদি-সমর্থিত জোটটি গঠন করা হয়েছিল।</p></div></div></div></body></html>"
        },
        {
            "title": "ওয়েব সিনেমায় সাদিয়া আয়মান | প্রথম আলো",
            "time": "2026-01-03T18:15:00",
            "imgUrl": "https://media.prothomalo.com/prothomalo-bangla%2F2026-01-03%2F6ulc0m40%2Fsadiaaayman176727684238005160744038890262238154025.jpg?rect=0%2C639%2C1440%2C756&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p> তিনি প্রথম আলোকে জানান, গত বছরের শেষ ভাগে ওয়েব সিনেমাটির কাজ শেষ করেছেন। সেটি এই বছর ফেব্রুয়ারির মধ্যে মুক্তি পাওয়ার কথা রয়েছে।  <br>সিনেমার নাম, পরিচালক কে—সেটা আনুষ্ঠানিকভাবে জানানো হবে। সাদিয়া আয়মান বলেন, ‘এখনো স্ট্রিমিং প্ল্যাটফর্ম কিংবা সিনেমার টিম থেকে কোনো ঘোষণা দেয়নি, ফলে সিনেমাটি নিয়ে বেশি কিছু বলতে পারছি না। কাজটার মুক্তির জন্য অপেক্ষা করছি।’  </p></div></div></div></body></html>"
        },
        {
            "title": "তারেক রহমানের সঙ্গে হিন্দু বৌদ্ধ খ্রিস্টান ঐক্য পরিষদের নেতাদের সাক্ষাৎ | প্রথম আলো",
            "time": "2026-01-03T18:03:56",
            "imgUrl": "https://media.prothomalo.com/prothomalo-bangla%2F2026-01-03%2Fqb5njol5%2Fimage-269858-1767456600.webp?rect=0%2C0%2C750%2C394&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিএনপির চেয়ারপারসন ও সাবেক প্রধানমন্ত্রী খালেদা জিয়ার মৃত্যুতে গভীর শোক ও সমবেদনা জানিয়েছেন বাংলাদেশ হিন্দু বৌদ্ধ খ্রিস্টান ঐক্য পরিষদ এবং সনাতন সম্প্রদায়ের নেতারা।  </p><p>শনিবার সন্ধ্যা সাতটার পর শোক জানানোর পাশাপাশি বিএনপির ভারপ্রাপ্ত চেয়ারম্যান তারেক রহমানের সঙ্গে সৌজন্য সাক্ষাৎ করেন ঐক্য পরিষদের নেতারা। রাজধানীর গুলশানে বিএনপির চেয়ারপারসনের রাজনৈতিক কার্যালয়ে প্রায় ঘণ্টাব্যাপী এ সাক্ষাৎ হয়।</p><p>বৈঠক শেষে হিন্দু বৌদ্ধ খ্রিস্টান ঐক্য পরিষদের সভাপতিমণ্ডলীর সদস্য সুব্রত চৌধুরী সাংবাদিকদের বলেন, তাঁদের দাবিদাওয়া বিএনপির নির্বাচনী ইশতেহারে থাকবে বলে আশ্বাস দেওয়া হয়েছে। বিএনপি সরকার গঠন করার সুযোগ পেলে মানবিক বাংলাদেশ গড়তে সবার সহযোগিতা নিয়ে কাজ করবে, বৈঠকে এমন বিষয় আলোচনায় এসেছে বলেও উল্লেখ করেন তিনি। </p></div></div></div></body></html>"
        },
        {
            "title": "‘বানিয়াচং থানা কিন্তু আমরা পুড়িয়ে দিয়েছিলাম’ বলা সেই নেতার মুক্তির দাবিতে শাহবাগ অবরোধ | প্রথম আলো",
            "time": "2026-01-03T17:58:38",
            "imgUrl": "https://media.prothomalo.com/prothomalo-bangla%2F2026-01-03%2Fw55tttj6%2FWhatsApp-Image-2026-01-03-at-11.29.33-PM.jpeg?rect=0%2C144%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সরেজমিন দেখা যায়, শাহবাগ মোড়ের মাঝখানে অবস্থান নিয়েছেন বৈষম্যবিরোধী আন্দোলনের নেতাকর্মীরা। সেখানে তাঁরা আগুন জ্বালিয়ে বিক্ষোভ করছেন। এর মধ্যে একটু পর পর তাঁরা ‘জ্বালো রে জ্বালো, আগুন জ্বালো’; ‘ইনকিলাব ইনকিলাব, জিন্দাবাদ জিন্দাবাদ’; ‘মুক্তি মুক্তি চাই, মাহদীর মুক্তি চাই’ এমন স্লোগান দিচ্ছেন।</p><p>মাহদীকে আটকের পর বৈষম্যবিরোধী ছাত্র আন্দোলনের মুখ্য সমন্বয়ক হাসিব আল ইসলাম এক ফেসবুক পোস্টে সংগঠনের নেতা–কর্মীদের শাহবাগে জড়ো হওয়ার আহ্বান জানান। পোস্টে তিনি লেখেন, ‘বৈষম্যবিরোধী ছাত্র আন্দোলন, হবিগঞ্জ জেলার সদস্য সচিব মাহদী হাসানের মুক্তির দাবিতে সবাইকে শাহবাগে আসার আহ্বান জানানো হচ্ছে।’এই পোস্টের পরপরই রাত সাড়ে ১০টার দিকে শাহবাগ অবরোধ করেন তাঁরা।</p><p>মাহদী হাসানকে আটক করার খবর পেয়ে হবিগঞ্জ সদর থানার সামনে অবস্থান নিয়ে বিক্ষোভ করছেন বৈষম্যবিরোধী ছাত্র আন্দোলনের কর্মীরা। পুলিশ থানার প্রধান ফটক বন্ধ ক‌রে থানার ভেত‌রে অবস্থান কর‌ছেন। সেখানে অতিরিক্ত পু‌লিশ মোতায়েন করা হ‌য়ে‌ছে।</p></div></div></div></body></html>"
        }
    ]
}