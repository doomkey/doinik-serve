{
    "source": "প্রথম আলো",
    "articles": [
        {
            "title": "কর্মবিরতির দ্বিতীয় দিনেও অচলাবস্থা, মিছিল-সমাবেশ নিষিদ্ধ করেছে পুলিশ | প্রথম আলো",
            "time": "2026-02-01T04:55:36",
            "imgUrl": "https://media.prothomalo.com/prothomalo-bangla%2F2026-02-01%2F8jgj39y3%2FWhatsApp-Image-2026-02-01-at-10.39.49.jpeg?rect=0%2C58%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বন্দর জেটি ও টার্মিনাল পরিচালনাকারী প্রতিষ্ঠানগুলোর সংগঠন বার্থ অপারেটরস, শিপহ্যান্ডলিং অপারেটরস অ্যান্ড টার্মিনাল অপারেটরস ওনার্স অ্যাসোসিয়েশনের (বোটসোয়া) সভাপতি ফজলে একরাম চৌধুরী প্রথম আলোকে বলেন, ‘সকাল আটটা থেকে শ্রমিকেরা কাজে যোগ না দেওয়ায় জিসিবি টার্মিনালে জাহাজ থেকে কনটেইনার ও পণ্য ওঠানো-নামানোর কাজ ব্যাহত হচ্ছে। আমরা চেষ্টা করে যাচ্ছি।’</p><p>চট্টগ্রাম বন্দর জাতীয়তাবাদী শ্রমিক দলের সমন্বয়ক ইব্রাহিম খোকন প্রথম আলোকে বলেন, স্বতঃস্ফূর্তভাবে কর্মচারী ও শ্রমিকেরা কর্মসূচি পালন করছেন। বিকেল চারটা পর্যন্ত এ কর্মসূচি চলবে।</p></div></div></div></body></html>"
        },
        {
            "title": "স্কুলের পুরস্কার বিতরণী অনুষ্ঠানে অতিথি হয়ে জরিমানা দিলেন মনির হোসেন কাসেমী | প্রথম আলো",
            "time": "2026-02-01T04:55:08",
            "imgUrl": "https://media.prothomalo.com/prothomalo-bangla%2F2026-02-01%2Fe73eonsy%2Fnarayangonjdh078020260131narayanganj1.jpg?rect=0%2C0%2C586%2C308&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জেলা নির্বাচন কর্মকর্তা ও সহকারী রিটার্নিং কর্মকর্তা আলমগীর হোসেন প্রথম আলোকে জানান, ‘নির্বাচনী আচরণবিধিমালা অনুযায়ী, কোনো প্রার্থী শিক্ষাপ্রতিষ্ঠানের অনুষ্ঠানে অংশ নিতে বা অর্থ ও উপঢৌকন দিতে পারেন না। এটি সুস্পষ্টভাবে আচরণবিধি লঙ্ঘনের শামিল। বিষয়টি আমাদের নজরে এসেছে এবং প্রয়োজনীয় ব্যবস্থা নেওয়া হয়েছে।’</p><p>এ বিষয়ে মনির হোসেন কাসেমী প্রথম আলোকে বলেন, ‘স্কুল কর্তৃপক্ষ আমাকে ক্রীড়া প্রতিযোগিতা ও পুরস্কার বিতরণী অনুষ্ঠানে প্রধান অতিথি হিসেবে আমন্ত্রণ জানিয়েছিল। পুরস্কার হিসেবে বিজয়ীকে একটি করে প্লেট ও দুই হাজার করে টাকা দেওয়া হয়েছে, সেটি আমার ব্যক্তিগত অর্থ নয়। ষড়যন্ত্র করে এই ভিডিও ছড়ানো হয়েছে।’</p></div></div></div></body></html>"
        },
        {
            "title": "জামায়াতের আমির ঠিক বলেননি... | প্রথম আলো",
            "time": "2026-02-01T04:42:44",
            "imgUrl": "https://media.prothomalo.com/prothomalo-bangla%2F2026-02-01%2Fvhhet5tq%2FMasukArtWhatsApp-Image-2026-01-31-at-5.45.jpg?rect=0%2C0%2C2000%2C1050&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সমান বা অনেক ক্ষেত্রে অধিক দক্ষ হওয়া সত্ত্বেও নারীদের কেন বাদ দেওয়া হয়, তার কারণ হায়ারার্কি বা সামাজিক স্তরবিন্যাস। প্রায় এক হাজার বছর আগে সে কথা জানিয়ে গেছেন বিখ্যাত ইসলামি পণ্ডিত আবু রুশদ। প্লেটোর <em>রিপাবলিকান</em> গ্রন্থের আরবি অনুবাদের ভূমিকায় তিনি লিখেছেন, জ্ঞান, পুণ্য বা নেতৃত্বের যোগ্যতায় নারী-পুরুষের কোনো ভেদ নেই। তবু যে নারীদের নেতৃত্ব থেকে বাদ দেওয়া হয়, তার কারণ সামাজিক নিয়মাবলি, প্রাকৃতিক বা দৈব নির্ধারিত কোনো নিয়ম নয়।</p><p>সেই কথার এক হাজার বছর পর এক বাঙালি নারী ঠিক সে কথাই বলে গেছেন। তাঁর নাম বেগম রোকেয়া। <em>সুলতানার স্বপ্ন</em> গ্রন্থে তিনি গল্পচ্ছলে দেখিয়েছেন, নারীদের যে নেতৃত্ব থেকে বাদ দেওয়া হয়, তার কারণ ধর্মীয় অনুশাসন বা নারীর জৈবিক প্রকৃতি নয়, স্রেফ নিজের সুবিধার জন্য পুরুষের বানানো নিয়মকানুন।</p><p>জামায়াত মুখে মেয়েদের সমানাধিকারের কথা বলে নানা প্রতিশ্রুতি দিচ্ছে। এমনকি এমন কথাও বলছে, সন্তান পালনে যাতে সুবিধা হয়, তাই তারা নারী কর্মচারীদের আট ঘণ্টার বদলে পাঁচ ঘণ্টা শ্রমদিবসের ব্যবস্থা করবে। সমস্যা হলো, শুধু নারীরাই যে সন্তান লালন-পালন করে তা নয়, অনেক ক্ষেত্রে পুরুষদেরও সে কাজ করতে হয়। সমস্যা চাকরি নয়, শিশু পরিচর্যা বা চাইল্ড কেয়ারের। এই সাধারণ সত্যের স্বীকৃতি হিসেবে নিউইয়র্কের নতুন মেয়র জোহরান মামদানি প্রতিটি পরিবারের জন্য সরকারি খরচে শিশু পরিচর্যাব্যবস্থার উদ্যোগ নিয়েছেন।</p><p>চাইলে এই বুদ্ধি বাংলাদেশের জামায়াতও গ্রহণ করতে পারে, কিন্তু করবে কি?</p></div></div></div></body></html>"
        },
        {
            "title": "ভারত-পাকিস্তান ম্যাচে হিসাব-নিকাশ অনেক | প্রথম আলো",
            "time": "2026-02-01T04:39:13",
            "imgUrl": "https://media.prothomalo.com/prothomalo-bangla%2F2026-01-31%2F1ttszg4g%2FG8G1hWebcAAgx21.jpg?rect=0%2C0%2C1024%2C538&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তিন ম্যাচে শতভাগ সাফল্য নিয়ে মাঠে নামবে ভারত। গ্রুপ পর্বে বাংলাদেশ ও নিউজিল্যান্ডকে হারানোর পর সুপার সিক্সে জিম্বাবুয়েকে বড় ব্যবধানে পরাজিত করে আত্মবিশ্বাসে ভরপুর তারা। গ্রুপ ২ টেবিলে ৬ পয়েন্ট নিয়ে দ্বিতীয় স্থানে আছে ভারত।</p><p>পাকিস্তান বর্তমানে ৪ পয়েন্ট নিয়ে তৃতীয়। গ্রুপ পর্বে ইংল্যান্ডের কাছে হার ও জিম্বাবুয়ের বিপক্ষে জয়ের সঙ্গে সুপার সিক্সে নিউজিল্যান্ডের বিপক্ষে আট উইকেটের বড় জয় পেয়েছে দলটি।</p></div></div></div></body></html>"
        },
        {
            "title": "জাতীয় বিশ্ববিদ্যালয়ে প্রথম বর্ষে ভর্তি, আবেদনের সময় এবার ২২ দিন বৃদ্ধি | প্রথম আলো",
            "time": "2026-02-01T04:37:30",
            "imgUrl": "https://media.prothomalo.com/prothomalo-bangla%2F2026-01-16%2Fgjeqggd6%2FRUDH164420260116IMG-20260116-WA0002.jpg?rect=0%2C900%2C4000%2C2100&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আবেদনের অন্য সব শর্ত অপরিবর্তিত থাকবে বলে জাতীয় বিশ্ববিদ্যালয়ের বিজ্ঞপ্তিতে বলা হয়েছে। ভর্তি পরীক্ষার সময় ও কেন্দ্রের তালিকা পরবর্তী সময়ে প্রকাশ করা হবে।</p><p>এর আগে আবেদনের সময় বৃদ্ধি করে সর্বশেষ দিন ছিল ৩১ জানুয়ারি।</p><p>শিক্ষার্থীদের প্রাথমিক আবেদন ফি বাবদ এক হাজার টাকা আবেদন করা কলেজ কর্তৃক নির্ধারিত মোবাইল ব্যাংকিংয়ের মাধ্যমে অথবা সরাসরি ২০২৬ সালের ২৩ ফেব্রুয়ারির মধ্যে অবশ্যই জমা দিতে হবে। আবেদনকারীকে অবশ্যই ভর্তি নির্দেশিকায় দেওয়া সব শর্ত মেনে অনলাইন আবেদন ফরম পূরণ করতে হবে।</p></div></div></div></body></html>"
        },
        {
            "title": "নিজেকে আড়াল করে নায়িকাকে সামনে আনলেন সিয়াম | প্রথম আলো",
            "time": "2026-02-01T04:30:00",
            "imgUrl": "https://media.prothomalo.com/prothomalo-bangla%2F2026-01-31%2Fn4fsi8jp%2F1769791192685.png?rect=0%2C512%2C2592%2C1361&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জানা যায়, এই শুটিং ইউনিট ৫ ফেব্রুয়ারি দেশে ফিরবে। দেশের অংশের শুটিং শেষ হবে ফেব্রুয়ারির মাঝামাঝি। তারপরই ঈদকে সামনে রেখে শুরু হবে প্রচারণার পর্ব।</p><p>গত বছরের শেষের দিকে ঢাকায় শুরু হয় সিনেমাটির শুটিং। পরে দেশের বাইরে চলে যায় টিম। সিনেমাটির পরিচালক মেহেদী হাসান। তিনি সিনেমার পটভূমি সম্পর্কে জানালেন, ‘রাক্ষস’ মূলত এক অন্ধকার জগতের গল্প, যেখানে থাকবে প্রচুর ভায়োলেন্স ও রাফ ন্যারেটিভ, যা দেশীয় সিনেমায় খুব একটা দেখা যায় না। সিনেমাটি প্রযোজনা করছে রিয়েল এনার্জি কমিউনিকেশন, এর আগে প্রতিষ্ঠানটি ব্লকবাস্টার সিনেমা ‘বরবাদ’ প্রযোজনা করেছিল।</p></div></div></div></body></html>"
        },
        {
            "title": "পাথরের গ্রামে এখন মাঠভরা ফসল, পুকুরভরা মাছ, সব কৃতিত্ব মনিরের | প্রথম আলো",
            "time": "2026-02-01T04:00:00",
            "imgUrl": "https://media.prothomalo.com/prothomalo-bangla%2F2026-01-31%2Ff3jf02s0%2FSylhet-Sp-Pic-1-12.JPG?rect=0%2C105%2C3500%2C1838&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দিগন্তজোড়া হলুদ শর্ষে ফুল আর শাকসবজির বাগান। ডানে-বাঁয়ে বাতাসে দোল খাচ্ছে গম, ধান, ভুট্টা গাছের সবুজ পাতারা। খেতঘেঁষা এক ঘরে ওড়াওড়ি করছে কবুতর। পাশেই দুই পুকুরে লাফাচ্ছে মাছ। খামারে হাম্বা হাম্বা করছে গরু। কাছের এক ঘরে উৎপাদিত হচ্ছে জৈব সার।</p><p>সমন্বিত আধুনিক কৃষিপ্রযুক্তির এই দৃশ্য দেখা গেছে সিলেটের কোম্পানীগঞ্জ উপজেলার রাধানগর গ্রামে। দেশের বৃহত্তম পাথরকোয়ারি ভোলাগঞ্জ–সংলগ্ন এ গ্রামের মানুষ কয়েক বছর আগেও পাথরকেন্দ্রিক ব্যবসার সঙ্গে সম্পৃক্ত ছিলেন। তাঁরা আমন ধান ছাড়া কিছুই চাষ করতেন না। এখন গ্রামটিতে রীতিমতো সবুজের বিপ্লব চলছে। এর নায়ক মো. মনিরুজ্জামান। তাঁর দেখানো পথেই গ্রামের প্রায় সবাই চাষাবাদে এগিয়ে এসেছেন।</p><p>৪০ ছুঁই ছুঁই মনিরুজ্জামানের বাড়ি উপজেলার পূর্ব ইসলামপুর ইউনিয়নের কালীবাড়ি গ্রামে। বাড়ির পাশেই পাথরকোয়ারি। আশপাশের অনেকের মতো তিনিও ছিলেন পাথর ব্যবসায়ী। স্থানীয় পাথর কেনার পাশাপাশি তিনি পাথর আমদানিকারকও ছিলেন। ২০১৮ সালে যখন সরকারি নির্দেশনায় কোয়ারির পাথর উত্তোলন বন্ধ হয়ে পড়ে, তখন অনেকের মতো তিনিও বেকার হয়ে পড়েন। তাঁর বন্ধুবান্ধব আর পরিচিতজনেরা কাজের আশায় যেতে থাকেন ইউরোপ ও মধ্যপ্রাচ্যে। মনিরুজ্জামান কী করবেন ভেবে পাচ্ছিলেন না।</p><p>ঘরে স্ত্রী আর ছোট তিন সন্তান। তাদের ফেলে রেখে প্রবাসী হওয়ার বিষয়টিও মনিরের মনে সায় দিচ্ছিল না। ওই সময়টাতে একদিন কালীবাড়ি থেকে প্রায় এক কিলোমিটার দূরের রাধানগর গ্রামে যান। সেখানে দেখেন, বিঘার পর বিঘা অনাবাদি জমি। এসব জমি চাষাবাদের আওতায় আনার পরিকল্পনা তাৎক্ষণিক তাঁর মাথায় আসে। যেই ভাবা, সেই কাজ। কয়েক দিনের মধ্যে কিছু জমি কিনে আর কিছু জমি বর্গা নিয়ে শুরু করেন চাষাবাদ।</p><p>শুরুর দিকটায় রাধানগর গ্রামের বাসিন্দারা মনিরের কাজকে ‘অসাধ্য ও পাগলামি’ বলে মনে করতেন; কিন্তু পরিশ্রম আর একাগ্রতায় অসাধ্য সাধন করেন তিনি। এখন ‘পাথরের পৃথিবী’খ্যাত সীমান্তবর্তী রাধানগর গ্রামে ফোটালেন ফুল, ঘটালেন সবুজের বিপ্লব। স্বপ্ন এখন তাঁর হাতের মুঠোয় বন্দী। স্বপ্নপূরণের প্রথম ধাপ পেরিয়ে তিনি এখন চাইছেন, রাধানগর গ্রামটি কৃষিজ আর প্রাণিজ সম্পদের এক আধারে পরিণত করবেন।</p> </div></div></div></body></html>"
        },
        {
            "title": "বিকাশ, রকেট ও নগদে এক হাজার টাকার বেশি পাঠানো যাবে না, নির্দেশনা আসছে | প্রথম আলো",
            "time": "2026-02-01T04:00:00",
            "imgUrl": "https://media.prothomalo.com/prothomalo-bangla%2F2025-09-22%2Fr4yovbnd%2FTaka.jpg?rect=0%2C0%2C600%2C315&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বর্তমানে বিকাশ, রকেট, নগদসহ সব মোবাইল ব্যাংকিং সেবার গ্রাহকেরা দৈনিক একে অপরের কাছে ৫০ হাজার টাকা পর্যন্ত লেনদেন করতে পারেন। এই গ্রাহকেরা প্রতি মাসে তিন লাখ টাকা লেনদেন করতে পারেন। এক দিনে সর্বোচ্চ ৫০টি লেনদেন ও পুরো মাসে ১০০টি লেনদেন করতে পারেন। নির্বাচন কমিশনের চাহিদার পরিপ্রেক্ষিতে বাংলাদেশ ফাইন্যান্সিয়াল ইন্টেলিজেন্স ইউনিট (বিএফআইইউ) প্রস্তাবনা দিয়েছে, প্রত্যেক গ্রাহক অন্য গ্রাহককে দিনে সর্বোচ্চ ১০ হাজার টাকা পাঠাতে পারবেন। লেনদেন করতে পারবেন ১০ বার। ৮ থেকে ১৩ ফেব্রুয়ারি পর্যন্ত এই সীমা কার্যকর হবে। বিএফআইইউর চাহিদার পরিপ্রেক্ষিতে এ নিয়ে কাজ শুরু করেছে বাংলাদেশ ব্যাংক।</p><p>এদিকে ব্যাংকের গ্রাহকেরা অ্যাপস ও ইন্টারনেট ব্যাংকিং সেবা ব্যবহার করে নিজেদের ব্যাংক ও অন্য ব্যাংকের গ্রাহকদের সঙ্গে লেনদেন করতে পারেন। এই সেবায় এখন জনপ্রিয় অ্যাপস ব্র্যাক ব্যাংকের আস্থা, সিটি ব্যাংকের সিটিটাচ, ইসলামী ব্যাংকের সেলফিন, ডাচ্‌–বাংলা ব্যাংকের নেক্সাস পে ও পূবালী ব্যাংকের পাই। এই সেবার মাধ্যমে ব্যক্তি গ্রাহকেরা প্রতিদিন ১০ লাখ টাকা পর্যন্ত লেনদেন করতে পারেন। প্রতিটি লেনদেনের সীমা তিন লাখ টাকা। সর্বোচ্চ ১০টি লেনদেন করা যায়।</p><p>নির্বাচন কমিশনের চাহিদার পরিপ্রেক্ষিতে বিএফআইইউ প্রস্তাব দিয়েছে, ইন্টারনেট ব্যাংকিং ব্যবহার করে আলোচ্য সময়ে (নির্বাচনের সময়ে) ব্যক্তি থেকে ব্যক্তি টাকা স্থানান্তর বন্ধ রাখতে। বাংলাদেশ ব্যাংক প্রস্তাবটি ইতিবাচকভাবে বিবেচনা করছে বলে জানা গেছে।</p></div></div></div></body></html>"
        },
        {
            "title": "৪৬ আসনে বিদ্রোহীদের চাপে বিএনপি, মিত্ররা | প্রথম আলো",
            "time": "2026-02-01T03:52:24",
            "imgUrl": "https://media.prothomalo.com/prothomalo-bangla%2F2026-02-01%2Fj1rnkirc%2Fframe_1600X1067.png?rect=0%2C138%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সংসদ নির্বাচনে অন্তত ৭৯টি আসনে বিএনপির সিদ্ধান্তের বাইরে গিয়ে দলটির নেতারা স্বতন্ত্র বা ‘বিদ্রোহী’ প্রার্থী হিসেবে লড়ছেন। এর মধ্যে অন্তত ৪৬টি আসনে শক্ত অবস্থানে আছেন বিদ্রোহী প্রার্থীরা। তাঁদের কারণে ভোটের মাঠে বাড়তি চাপে পড়েছেন বিএনপির ধানের শীষ বা সমঝোতার প্রার্থীরা।</p></div></div></div></body></html>"
        },
        {
            "title": "রাজনীতি নিয়ে কথা বলতে চান না সিডনি | প্রথম আলো",
            "time": "2026-02-01T03:48:01",
            "imgUrl": "https://media.prothomalo.com/prothomalo-bangla%2F2025-06-21%2Fxn4iml9j%2Fsydny.jpg?rect=0%2C0%2C1236%2C649&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২৮ বছর বয়সী এই অভিনেত্রী জানান, তাঁর পুরো মনোযোগ তাঁর কাজের ওপরই। তিনি বলেন,‘আমি অভিনেতা হয়েছি কারণ আমি গল্প বলতে ভালোবাসি।’ নিজের মূল্যবোধের কথাও তুলে ধরে যোগ করেন, ‘আমি কোনো ধরনের ঘৃণায় বিশ্বাস করি না। আমি বিশ্বাস করি, আমাদের সবাইকে একে অপরকে ভালোবাসতে হবে, সম্মান ও বোঝাপড়ার জায়গা তৈরি করতে হবে।’</p><p>সিডনি স্বীকার করেন, রাজনীতিতে জড়াতে অস্বীকৃতি জানানোর কারণেই উল্টো তিনি আরও বেশি সমালোচনার মুখে পড়ছেন। তাঁর ভাষায়, ‘আমি সব সময় শিল্প তৈরি করতেই এখানে এসেছি, তাই এটা এমন কোনো আলোচনা নয়, যেখানে আমি সামনে থাকতে চাই। আর মনে হয়, সেই কারণেই মানুষ বিষয়টা আরও বাড়িয়ে তোলে এবং আমাকে তাদের নিজেদের “অস্ত্র” হিসেবে ব্যবহার করতে চায়। কিন্তু অন্য কেউ আমার ওপর কিছু আরোপ করছে—সেটা আমার নিয়ন্ত্রণে নেই।’</p></div></div></div></body></html>"
        },
        {
            "title": "বাংলাদেশের সঙ্গে সম্পর্কে অবনতি ভারতের অলিম্পিক আয়োজক হওয়ার পথে বাধা হতে পারে | প্রথম আলো",
            "time": "2026-02-01T03:47:35",
            "imgUrl": "https://media.prothomalo.com/prothomalo-bangla%2F2026-01-31%2Fxt8879or%2FUntitled-1.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>১৯০০ সালের পর ২০২৮ লস অ্যাঞ্জেলেস অলিম্পিকে ফিরছে ক্রিকেট। ২০৩২ ব্রিসবেন আসরেও এটি থাকছে। অলিম্পিকে ক্রিকেটকে ফেরানো হয়েছে মূলত ভারতের বিশাল বাজার ধরার জন্যই। তবে সেটা যেকোনো মূল্যে নয়।</p><p>এবার টি–টুয়েন্টি বিশ্বকাপে পাকিস্তানের ম্যাচ শ্রীলঙ্কায় অনুষ্ঠিত হবে। ভারত গত বছর চ্যাম্পিয়নস ট্রফিতে নিজেদের ম্যাচগুলো পাকিস্তানে না খেলে দুবাইয়ে খেলেছে। কারণ, চ্যাম্পিয়নস ট্রফির ম্যাচ খেলতে বিসিসিআই পাকিস্তানে দল পাঠাতে রাজি না হওয়ার পর আইসিসি, পিসিবি ও বিসিসিআইয়ের মধ্যে একটি সমঝোতা হয়। সেখানে ঠিক করা হয়, টুর্নামেন্টে ভারতের ম্যাচগুলো হবে নিরপেক্ষ ভেন্যুতে। একই সঙ্গে বলা হয়, ২০২৪ থেকে ২০২৭ সালের মধ্যে আইসিসি ইভেন্টে ভারত–পাকিস্তানের সব ম্যাচই হবে নিরপেক্ষ ভেন্যুতে। বর্তমানে দুই প্রতিবেশী দেশ আর দ্বিপাক্ষিক সিরিজেও খেলে না।</p><p>গার্ডিয়ানকে আইওসির ওই সূত্র আরও বলেছে, অলিম্পিক আয়োজনের যোগ্য আয়োজক হিসেবে বিবেচিত হতে চাইলে পাকিস্তান ও বাংলাদেশের সঙ্গে সম্পর্ক উন্নতির শক্ত প্রমাণ দেখাতে হবে ভারতকে।</p></div></div></div></body></html>"
        },
        {
            "title": "শেষ প্রান্তে সমুদ্র, তবু ভোটের ভাবনা থামে না তাঁদের | প্রথম আলো",
            "time": "2026-02-01T03:38:41",
            "imgUrl": "https://media.prothomalo.com/prothomalo-bangla%2F2026-02-01%2Fnmk7aj1d%2FUntitled-1.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>গঙ্গামতীর চর: ভয়ের ভেতর ভোট</strong></p><p>কুয়াকাটা সমুদ্রসৈকতে সর্বশেষ এসেছিলাম ৮-১০ বছর আগে। তখন যেমন দেখেছি, এখন চিত্র অনেক পাল্টে গেছে। সৈকত-সংলগ্ন ঝাউবনসহ অনেক এলাকা ভেঙে এখন সমুদ্রের গভীরে চলে গেছে। মোটরসাইকেলে চড়ে গতকাল সকালে যাত্রা গঙ্গামতীর চরের দিকে। সৈকত ধরে লাল কাঁকড়ার চর পার হয়ে চলতে চলতে একটি ছোট নদী পড়ল। এটাকে স্থানীয় লোকজন গঙ্গামতীর লেক বলে ডাকেন। নৌকায় পার হয়ে ওপারে গেলেই গঙ্গামতীর চর ও কাউয়ার চর।</p><p>নৌকা যখন গঙ্গামতীর চরের ওপর থেকে এপার আসছিল, তখন কথা হয় অটোচালক মো. সোহরাব গাজীর সঙ্গে। পরনে বিশেষ ধরনের টুপি-পাঞ্জাবি। কথা বলে জানা গেল, তিনি ছারছিনা পীরের মুরিদ। বললেন, ‘মাহফিলে যায় অনেকে, কিন্তু সবাই ভোট দেয় না।’</p><p>ওপারে গিয়ে দেখা গেল পুরোটাই বালুর রাস্তা। গঙ্গামতীর চর বাস্তুহারা এলাকা হিসেবেই পরিচিত। এক ব্যক্তি মাছ ধরার জাল গোছাচ্ছেন। নাম রুস্তম আলী। তিনি জানান, তাঁর বয়স ৭৫-৮০ বছর হবে। জাল ফেলে মাছ ধরেই জীবন চলে। পরিবারে দুই ছেলে ও পাঁচ মেয়ে ছিল, সবারই বিয়ে হয়ে গেছে। দীর্ঘ জীবনের অভিজ্ঞতা থেকে রাজনীতি নিয়ে তাঁর আক্ষেপ স্পষ্ট।</p><p>রাজনীতির প্রসঙ্গ তুলতেই রুস্তম আলী বলেন, তাঁর ছেলের বিয়ে হয়েছে চরমোনাইয়ের হুজুরের মাধ্যমে। এ জন্য তিনি চরমোনাই পীরের দলকে (হাতপাখা) ভোট দেবেন। তাঁর ধারণা, ইসলামী আন্দোলনের প্রার্থী জিতলে এলাকায় কেউ কারও ওপর জোর খাটাতে পারবে না।</p></div></div></div></body></html>"
        },
        {
            "title": "প্রার্থীদের প্রচারণায় ব্যস্ত পরিবারের সদস্যরাও | প্রথম আলো",
            "time": "2026-02-01T03:37:32",
            "imgUrl": "https://media.prothomalo.com/prothomalo-bangla%2F2026-02-01%2Frb37b391%2F9c7a370b-a26d-4afb-a9ff-8bfcdf1f2be9.jfif?rect=0%2C180%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গ্রামের মেঠো পথ ধরে হেঁটে হেঁটে মানুষের হাতে প্রচারপত্র তুলে দিচ্ছেন এক নারী। পথে নারী ভোটারদের বুকে জড়িয়ে ধরে শুনছেন তাঁদের সুখ-দুঃখের কথা। এভাবেই গত বৃহস্পতিবার চট্টগ্রামের হাটহাজারীর নাঙ্গলমোড়া ইউনিয়নের নাঙ্গলমোড়া বাজার এলাকায় ভোটের প্রচার করতে দেখা যায় চট্টগ্রাম-৫ আসনের (হাটহাজারী, বায়েজীদ আংশিক) বিএনপির প্রার্থী মীর মোহাম্মদ হেলাল উদ্দিনর স্ত্রী নওশীন আরজান চৌধুরীকে।</p><p>শুধু নওশীন আরজান নন, চট্টগ্রামের ১৬টি আসনেই প্রার্থীদের পক্ষে প্রচারণায় তাঁদের স্ত্রী-সন্তান, মা-বাবাসহ পরিবারের সদস্যদের এমন ব্যস্ত দিন কাটছে। ভোটারদের ঘরে ঘরে গিয়ে তাঁরা ভোট প্রার্থনা করছেন। তাঁদের কাছে পেয়ে খুশি ভোটাররাও।</p><p>ত্রয়োদশ জাতীয় সংসদ নির্বাচনে চট্টগ্রামের ১৬টি আসনে বিএনপি, বাংলাদেশ জামায়াতে ইসলামী ও জাতীয় নাগরিক পার্টি (এনসিপি), জাতীয় পার্টি, বাসদ (মার্ক্সবাদী), লিবারেল ডেমোক্রেটিক পার্টি (এলডিপি), ইসলামী আন্দোলন বাংলাদেশসহ ২৫টি রাজনৈতিক দলের ১১৫ জন প্রার্থী প্রতিদ্বন্দ্বিতা করছেন। প্রার্থীরা ২২ জানুয়ারি থেকে প্রচারণা শুরু করেছেন, যা চলবে ১০ ফেব্রুয়ারি সকাল সাড়ে ৭টা পর্যন্ত। আগামী ১২ ফেব্রুয়ারি সকাল সাড়ে সাতটা থেকে বিকেল সাড়ে চারটা পর্যন্ত ত্রয়োদশ সংসদ নির্বাচনের ভোট অনুষ্ঠিত হওয়ার কথা রয়েছে।</p><p>চট্টগ্রামের ১৫টি উপজেলা ও ৩৪টি থানা এলাকা নিয়ে ১৬টি সংসদীয় আসন। এর মধ্যে নগরের ১৬টি থানা এলাকায় আসন রয়েছে ৪টি। অন্য ১২টি আসনের মধ্যে ৭টি উত্তর চট্টগ্রামে ও ৫টি দক্ষিণ চট্টগ্রামে। চট্টগ্রামের ১৬ আসনে মোট ভোটার রয়েছেন ৬৬ লাখ ৮২ হাজার ৫১৭ জন। এর মধ্যে পুরুষ ভোটার ৩৪ লাখ ৮৩ হাজার ৮৭৬ জন এবং নারী ভোটার ৩১ লাখ ৯৮ হাজার ৫৭১ জন। মোট ভোটারের ৪৮ শতাংশ নারী।</p></div></div></div></body></html>"
        },
        {
            "title": "উত্তেজনার মধ্যেই যুক্তরাষ্ট্রের সঙ্গে আলোচনার বন্দোবস্ত এগোচ্ছে: ইরান | প্রথম আলো",
            "time": "2026-02-01T03:31:52",
            "imgUrl": "https://media.prothomalo.com/prothomalo-bangla%2F2026-02-01%2Fuzop1l6r%2Ftrump-khameni.avif?rect=0%2C20%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>উপসাগরীয় অঞ্চলে ওয়াশিংটনের সামরিক উপস্থিতি বৃদ্ধি এবং ক্রমবর্ধমান উত্তেজনার মধ্যেই যুক্তরাষ্ট্রের সঙ্গে আলোচনার বন্দোবস্ত এগিয়ে চলছে বলে জানিয়েছেন ইরানের শীর্ষ জাতীয় নিরাপত্তা কর্মকর্তা।</p><p>ইরানের সর্বোচ্চ জাতীয় নিরাপত্তা পর্ষদের প্রধান আলী লারিজানি গতকাল শনিবার সামাজিক যোগাযোগমাধ্যমে এক পোস্টে বলেন, ‘সংবাদমাধ্যমে যুদ্ধের কৃত্রিম আবহের বিপরীতে আলোচনার জন্য একটি কাঠামো তৈরির কাজ এগিয়ে চলছে।’ তবে প্রস্তাবিত সেই আলোচনার রূপরেখা সম্পর্কে তিনি বিস্তারিত কিছু জানাননি।</p><p>এদিকে মার্কিন প্রেসিডেন্ট ডোনাল্ড ট্রাম্প বলেছেন, তিনি বিশ্বাস করেন, ইরান সামরিক সংঘাতের মুখোমুখি হওয়ার চেয়ে একটি চুক্তিতে পৌঁছাতে বেশি আগ্রহী। ফক্স নিউজকে তিনি বলেন, ‘তারা (ইরান) আমাদের সঙ্গে কথা বলছে। আমরা দেখি কিছু করা যায় কি না। অন্যথায় কী ঘটে, তা আমাদের দেখতে হবে...আমাদের একটি বিশাল নৌবহর সেদিকে যাচ্ছে।’ তিনি আরও বলেন, ‘তারা আলোচনা করছে।’</p></div></div></div></body></html>"
        },
        {
            "title": "দেশে-বিদেশে সোনার দামে নাটকীয়তা, শেষ কোথায় | প্রথম আলো",
            "time": "2026-02-01T03:30:00",
            "imgUrl": "https://media.prothomalo.com/prothomalo-bangla%2F2026-01-28%2Fyctoq7lk%2F1ac8887584a53626e6d512bc925231e3_4.jpg?rect=0%2C201%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>কোথায় যাবে সোনার দাম</strong></p><p>পরিস্থিতি কিছুটা স্থিতিশীল হওয়ায় সোনার এই দাম হ্রাস সাময়িক বলেই ধারণা করছেন বিশ্লেষকেরা। সোনার দাম যেদিন ৫ হাজার ডলার ছাড়িয়ে যায়, সেদিনই রয়টার্সের সংবাদে বিশ্লেষকেরা মন্তব্য করেন, কয়েকটি কারণে সোনার দামে সাময়িকভাবে কিছুটা সংশোধন আসতে পারে। এর মধ্যে আছে যুক্তরাষ্ট্রে সুদ কমানোর প্রত্যাশা কমে যাওয়া অথবা ফেডের স্বাধীনতা নিয়ে উদ্বেগ প্রশমিত হওয়া।</p><p>বেশির ভাগ বিশ্লেষকের ধারণা, দাম কমলেও তা দীর্ঘস্থায়ী হবে না; বরং বিনিয়োগকারীরা সেই পরিস্থিতিকে সোনা কেনার সুযোগ হিসেবেই দেখবেন।</p><p>লন্ডন বুলিয়ন মার্কেট অ্যাসোসিয়েশনের (এলএমবিএ) বার্ষিক পূর্বাভাস জরিপে বিশ্লেষকেরা বলছেন, ২০২৬ সালে সোনার দাম সর্বোচ্চ ৭ হাজার ১৫০ ডলার পর্যন্ত উঠতে পারে। গড় দাম হতে পারে ৪ হাজার ৭৪২ ডলার। অন্য যেসব সংস্থা পূর্বাভাস দিচ্ছে, তারাও বলছে, সোনার দাম চলতি বছর ৫ হাজার ডলারের ওপরেই থাকবে।</p></div></div></div></body></html>"
        },
        {
            "title": "নিরাপত্তা নিশ্চিতে বিশেষ উদ্যোগ নিতে হবে | প্রথম আলো",
            "time": "2026-02-01T03:15:00",
            "imgUrl": "https://media.prothomalo.com/prothomalo-bangla%2F2020-10%2F1029114c-37fd-4c36-a816-595983984828%2Feditorial_5.png?rect=0%2C10%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রশ্ন হচ্ছে, স্বাধীনতার ৫৪ বছর পরে এসেও নির্বাচন এলেই সংখ্যালঘুদের কেন ভয় ও আতঙ্কে থাকতে হবে? বর্তমানে দেশের মোট জনসংখ্যার প্রায় ৯ দশমিক ৬ শতাংশ সংখ্যালঘু সম্প্রদায়ের। সম্প্রতি সেন্টার ফর গভর্ন্যান্স স্টাডিজের (সিজিএস) আলোচনায় উঠে এসেছে, এবার প্রায় ৮০টি আসনে ভোটের ফলাফলে সংখ্যালঘু ভোটাররা প্রভাব রাখতে পারেন। বাস্তবতা হচ্ছে, রাজনৈতিক দলগুলো নির্বাচনী ইশতেহার ও কর্মসূচিতে সংখ্যালঘুদের ইস্যুগুলোকে যথাযথ গুরুত্ব দেয় না। নির্বাচনের সময় অনেক দল তাদের ভোটব্যাংক হিসেবে বিবেচনা করে, কিন্তু তাদের নিরাপত্তা, অধিকার ও মর্যাদা নিশ্চিতে দৃশ্যমান ও দায়িত্বশীল উদ্যোগ নিতে দেখা যায় না।</p><p>রাজনৈতিক দলগুলো গণতন্ত্র ও অন্তর্ভুক্তির কথা বললেও বাস্তবে সংসদ নির্বাচনের প্রার্থী তালিকার দিকে তাকালে তার বিপরীত চিত্র দেখা যায়। এবারের নির্বাচনে প্রায় দুই হাজার প্রার্থীর মধ্যে সংখ্যালঘু সম্প্রদায়ের প্রার্থী মাত্র ৮০ জন; এর মধ্যে ১২ জন প্রার্থী স্বতন্ত্র। ২২টি রাজনৈতিক দল সংখ্যালঘু সম্প্রদায় থেকে প্রার্থী দিয়েছে। এর মধ্যে সিপিবি ১৭ জনকে প্রার্থী করেছে, বিএনপি দিয়েছে ৬ জনকে ও জামায়াতে ইসলামী ১ জনকে প্রার্থী করেছে।</p></div></div></div></body></html>"
        },
        {
            "title": "শফিকুর রহমানের এক্স পোস্ট, সাইবার হামলা চালানো হয়েছে জানিয়ে জামায়াতের বিবৃতি | প্রথম আলো",
            "time": "2026-02-01T03:13:06",
            "imgUrl": "https://media.prothomalo.com/prothomalo-bangla%2F2026-01-18%2Fajjvwy66%2Fd521d2b8_562d_4cf5_9850_ce92ed594c2a.jfif?rect=0%2C76%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশ জামায়াতে ইসলামীর আমির শফিকুর রহমানের একটি এক্স পোস্ট সামাজিক যোগাযোগমাধ্যমে ছড়িয়ে পড়েছে। ওই পোস্টে জামায়াতে নারী নেতৃত্ব এবং  নারীদের বিষয়ে থাকা বক্তব্য নিয়ে আলোচনা, সমালোচনা চলছে। </p><p>এই পোস্ট নিয়ে বিবৃতি দিয়েছে জামায়াত। জামায়াত বলেছে, সম্প্রতি দলীয় আমির শফিকুর রহমানের অফিশিয়াল এক্স হ্যান্ডলসহ দলের কয়েকজন জ্যেষ্ঠ নেতার সামাজিক যোগাযোগমাধ্যম অ্যাকাউন্টে সাইবার হামলার ঘটনা ঘটেছে। সাইবার হামলার মাধ্যমে জামায়াতের আমিরের নামে মিথ্যা বক্তব্য প্রচার করা হয়েছে। </p><p>জামায়াতের কেন্দ্রীয় ক্যাম্পেইন টিম এ তথ্য নিশ্চিত করেছে বলে দলের পক্ষে দেওয়া এক বিবৃতিতে বলা হয়। </p><p>আজ রোববার (১ ফেব্রুয়ারি) সংবাদ বিজ্ঞপ্তি আকারে বিবৃতিটি দেয় জামায়াত। বিজ্ঞপ্তিটি পাঠিয়েছেন জামায়াতের সহকারী সেক্রেটারি জেনারেল আহসানুল মাহবুব জুবাইর।</p></div></div></div></body></html>"
        }
    ]
}