{
    "source": "প্রথম আলো",
    "articles": [
        {
            "title": "‘ডিজিএফআইয়ের সংস্কার প্রয়োজন’ | প্রথম আলো",
            "time": "2026-01-04T15:15:25",
            "imgUrl": "https://media.prothomalo.com/prothomalo-bangla%2F2026-01-04%2Fj7pi7lv3%2FSecurity-Seminar.jpeg?rect=127%2C0%2C1347%2C707&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সেমিনারে ওসমানী সেন্টার ফর পিস অ্যান্ড সিকিউরিটি স্টাডিজের চেয়ারম্যান লেফটেন্যান্ট জেনারেল (অব.) মো. মাহফুজুর রহমান ‘পাওয়ার পয়েন্ট প্রেজেন্টেশন’ (তথ্যচিত্র উপস্থাপনা) দেন। এই উপস্থাপনায় ভারতের কয়েকজন সাবেক সেনা কর্মকর্তা যাঁরা বর্তমানে বিভিন্ন ‘থিঙ্কট্যাংক’ (নীতি বিশ্লেষণ ও গবেষণা সংস্থা) পরিচালনা করেন, তাঁদের সাম্প্রতিক একটি আলোচনা তুলে ধরা হয়। ওই আলোচনায় বাংলাদেশকে অস্থিতিশীল করতে ডিজ–ইনফরমেশন (অপতথ্য) ছড়ানো, অর্থনৈতিক চাপ সৃষ্টি, সাইবার হামলা, ‘প্রক্সি’ গোষ্ঠী ব্যবহার করা ইত্যাদি অসামরিক বা আধা সামরিক কৌশল প্রয়োগ করার কথা বলা হয়েছে।</p><p>লেফটেন্যান্ট জেনারেল (অব.) মো. মাহফুজুর রহমান বলেন, চোপরা, ধুবরি ও কিশানগঞ্জে গত ১৮ মাসে ৩টি ক্যান্টনমেন্ট (সেনানিবাস) করেছে ভারত। ত্রিপুরায়ও একটি ক্যান্টনমেন্ট হতে পারে। বাংলাদেশের পার্বত্য চট্টগ্রাম ও রংপুরের কিছু এলাকাকে তাঁরা (ভারতের সাবেক ওই সেনা কর্মকর্তারা) ‘চিকেন নেক’ হিসেবে চিহ্নিত করেছেন। ওই সব এলাকায় যদি এমন কোনো কর্মকাণ্ড হয়, যেটা ভারতের জন্য খারাপ, তাহলে বাংলাদেশে ইন্টারভিন (হস্তক্ষেপ) করতে পারবে ভারত, এমন নীতি করার জন্যও সুপারিশ করেছেন তাঁরা।</p><p>মাহফুজুর রহমান বলেন, দেশের জাতীয় নিরাপত্তা কেবল রাজনীতিবিদ বা সামরিক বাহিনীর হাতে সীমাবদ্ধ রাখার বিষয় নয়। এটি এতটাই গুরুত্বপূর্ণ যে রাষ্ট্র, সমাজ ও নাগরিকের সম্মিলিত অংশগ্রহণ অপরিহার্য।</p></div></div></div></body></html>"
        },
        {
            "title": "ভোটে জিতলে প্রধানমন্ত্রী কে? আখতার বললেন, জামায়াতের সঙ্গে আলোচনা চলমান | প্রথম আলো",
            "time": "2026-01-04T15:01:37",
            "imgUrl": "https://media.prothomalo.com/prothomalo-bangla%2F2026-01-04%2Fnl9ru5jt%2Fncp-akhter-hossain-040126.jpg?rect=0%2C59%2C1040%2C546&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জামায়াতের সঙ্গে জোটে এনসিপি ৩০টি আসন পাচ্ছে বলে খবর ছড়িয়েছে। সংবাদ সম্মেলনে এ নিয়ে প্রশ্ন করা হলে আখতার হোসেন বলেন, আসন বণ্টনের বিষয়টি এখনো চূড়ান্ত হয়নি। এ বিষয়ে জামায়াতের সঙ্গে তাঁদের আলোচনা চলমান।</p><p>৩০০ আসনে প্রার্থী দেওয়ার প্রস্তুতি নেওয়ার পর জামায়াতের সঙ্গে জোট গড়ার কারণ ব্যাখ্যা করে আখতার হোসেন বলেন, ইনকিলাব মঞ্চের আহ্বায়ক শরিফ ওসমান হাদি হত্যাকাণ্ডের কারণে জোটে গিয়েছেন তাঁরা। জুলাই সনদ অনুসারে সংস্কার কতটুকু বাস্তবায়ন হবে, তা এনসিপির একার পক্ষে সম্ভবপর হবে না, তাই তাঁরা সমমনা দলের সঙ্গে জোটবদ্ধ হয়েছেন।</p><p>এ জোট ভোটে জিতে যদি সরকার গঠন করে, তাহলে প্রধানমন্ত্রী কে হবেন— সাংবাদিকদের এমন প্রশ্নের জবাবে এনসিপির সদস্যসচিব বলেন, এ নিয়েও তাঁদের আলোচনা অব্যাহত আছে। আলোচনা শেষে তাঁরা চূড়ান্ত সিদ্ধান্ত জানাবেন। আপাতত নির্বাচনী বৈতরণি পার করতে চান তাঁরা।</p><p>জামায়াতে ইসলামীর সঙ্গে জোটে যাওয়ার পর এনসিপি থেকে কয়েকজন নেতার পদত্যাগ দলের ওপর ‘ব্যক্তিগতভাবে আঘাত করেছে’ মন্তব্য করে আখতার হোসেন বলেন, তবে তাঁদের পদত্যাগপত্রের বিষয়ে এখনো চূড়ান্ত সিদ্ধান্ত নেয়নি এনসিপি।</p></div></div></div></body></html>"
        },
        {
            "title": "নেত্রকোনা-৫ আসনে জামায়াতের প্রার্থীর মনোনয়নপত্র বাতিল | প্রথম আলো",
            "time": "2026-01-04T14:52:01",
            "imgUrl": "https://media.prothomalo.com/prothomalo-bangla%2F2026-01-04%2Fs8gawj07%2FScreenshot-2026-01-04-201148.png?rect=0%2C0%2C686%2C360&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জেলার পাঁচটি সংসদীয় আসনে বিএনপি, জামায়াতে ইসলামী, জাতীয় পার্টি, ইসলামী আন্দোলন বাংলাদেশ, খেলাফত মজলিস, সিপিবি, স্বতন্ত্র প্রার্থীসহ মোট ৩০ জন মনোনয়নপত্র জমা দেন।</p><p>নির্বাচন কমিশন ঘোষিত সংশোধিত তফসিল অনুযায়ী, রিটার্নিং কর্মকর্তার সিদ্ধান্তের বিরুদ্ধে ৫ থেকে ৯ জানুয়ারি পর্যন্ত আপিল করা যাবে। ১০ থেকে ১৮ জানুয়ারির মধ্যে এসব আপিল নিষ্পত্তি হবে। ২০ জানুয়ারি পর্যন্ত প্রার্থিতা প্রত্যাহার করা যাবে। এরপর ২১ জানুয়ারি প্রতীক বরাদ্দ দেওয়া হবে। ১২ ফেব্রুয়ারি জাতীয় সংসদ নির্বাচন ও গণভোট অনুষ্ঠিত হবে।</p></div></div></div></body></html>"
        },
        {
            "title": "ব্যবসায়ী খোকন চন্দ্র হত্যার কথা স্বীকার করেছেন তিন আসামি: র‍্যাব | প্রথম আলো",
            "time": "2026-01-04T14:51:39",
            "imgUrl": "https://media.prothomalo.com/prothomalo-bangla%2F2026-01-04%2Frlgun95s%2FSariatpurDH054120260104Shariatpur-R.jpg?rect=0%2C0%2C4080%2C2142&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আসামিদের কিশোরগঞ্জ থেকে রোববার সন্ধ্যায় র‍্যাব–৮–এর মাদারীপুর ক্যাম্পে আনা হয়। সেখানে প্রেস ব্রিফিংয়ে র‍্যাব-৮–এর অধিনায়ক কমান্ডার শাহাদাত হোসেন বলেন, গ্রেপ্তার তিনজন প্রাথমিক জিজ্ঞাসাবাদে খোকন চন্দ্রকে হত্যার সঙ্গে জড়িত থাকার কথা স্বীকার করেছেন।</p><p>গ্রেপ্তার তিনজনের দেওয়া বরাতে ব্রিফিংয়ে বলা হয়, ৩১ ডিসেম্বর রাত নয়টার দিকে খোকন চন্দ্র দাস ব্যবসার টাকা একটি ব্যাগে করে সিএনজিচালিত অটোরিকশায় করে বাড়ি ফিরছিলেন। বাড়ির কাছাকাছি তিলই ব্যাপারী বাড়ি মসজিদের কাছে তিনি অটোরিকশা থেকে নামেন। এরপর হেঁটে বাড়ির কাছাকাছি পৌঁছালে সেখানে অপেক্ষায় থাকা সোহাগ খান, রাব্বি মোল্লা ও পলাশ সরদার দেশীয় অস্ত্র ও চাকু দিয়ে ভয় দেখিয়ে খোকন চন্দ্র দাসের কাছ থেকে টাকার ব্যাগ ছিনিয়ে নেন। এরপর এলোপাথাড়ি ছুরিকাঘাতে গুরুতর রক্তাক্ত জখম করা হয় তাঁকে। একপর্যায়ে খোকন আসামিদের চিনে ফেলায় তাঁরা হত্যার উদ্দেশ্যে খোকনের গায়ে পেট্রল ঢেলে আগুন ধরিয়ে দেন।</p></div></div></div></body></html>"
        },
        {
            "title": "শেষ ৫ ম্যাচে ১ জয়, আবারও পয়েন্ট হারিয়ে চাপে ম্যানচেস্টার ইউনাইটেড | প্রথম আলো",
            "time": "2026-01-04T14:45:15",
            "imgUrl": "https://media.prothomalo.com/prothomalo-bangla%2F2026-01-04%2Fdwwyknrr%2F2026-01-04T142817Z1596833002UP1EM141474K8RTRMADP3SOCCER-ENGLAND-LEE-MUN.JPG?rect=0%2C0%2C4440%2C2331&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইংলিশ প্রিমিয়ার লিগে আবারও ড্র করল ম্যানচেস্টার ইউনাইটেড। আগের ম্যাচে উলভসের সঙ্গে ড্র করা দলটি আজ রাতে জয়ের খোঁজে আতিথ্য নিয়েছিল লিডস ইউনাইটেডের মাঠে। কিন্তু এই ম্যাচেও জয়ের দেখা পায়নি রুবেন আমোরিমের দল। লিডসের মাঠে পিছিয়ে পড়েও শেষ পর্যন্ত ইউনাইটেড এক পয়েন্ট পেয়েছে। ম্যাচটি ড্র হয়েছে ১-১ গোলে।</p><p>নিজেদের শেষ পাঁচ ম্যাচের মধ্যে মাত্র ১টিতে জয়ের দেখা পাওয়া ইউনাইটেড একটিতে হেরেছে ও অন্য তিন ম্যাচ ড্র করেছে। ২০ ম্যাচে ৩১ পয়েন্ট নিয়ে পয়েন্ট টেবিলের ৫ নম্বরে আছে ইউনাইটেড। অন্য দিকে ১৬ নম্বরে থাকা লিডসের পয়েন্ট ২০ ম্যাচে ২২।</p></div></div></div></body></html>"
        },
        {
            "title": "বিশ্ববাজারে স্মার্টফোনসহ ল্যাপটপ ও কম্পিউটারের দাম বাড়তে পারে যে কারণে | প্রথম আলো",
            "time": "2026-01-04T14:41:43",
            "imgUrl": "https://media.prothomalo.com/prothomalo-bangla%2F2026-01-04%2Fbrh49hb4%2FSmartphone-and-computer.reuters.png?rect=0%2C0%2C633%2C332&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কম্পিউটার ও ল্যাপটপ নির্মাতা প্রতিষ্ঠান পিসি স্পেশালিস্টের প্রতিনিধি ড্যানি উইলিয়ামস জানিয়েছেন, র‍্যামের দাম বাড়ার এই ধারা বছরজুড়েই অব্যাহত থাকতে পারে। সব র‍্যাম উৎপাদনকারীর ক্ষেত্রে পরিস্থিতি এক রকম নয়। যেসব প্রতিষ্ঠানের হাতে তুলনামূলক বেশি মজুত রয়েছে, তাদের ক্ষেত্রে দাম বেড়েছে দেড় থেকে দুই গুণের মধ্যে। তবে যেসব প্রতিষ্ঠানের মজুত কম, তারা দাম বাড়িয়েছে কয়েক গুণ পর্যন্ত।</p><p>চিপ ওয়ার বইয়ের লেখক ও প্রযুক্তি বিশ্লেষক ক্রিস মিলারের মতে, র‍্যামের চাহিদা বাড়ার পেছনে সবচেয়ে বড় ভূমিকা রেখেছে কৃত্রিম বুদ্ধিমত্তা প্রযুক্তি। এআই পরিচালনায় প্রয়োজনীয় উচ্চগতির র‍্যামের চাহিদা দ্রুত বেড়েছে। এর প্রভাব পড়েছে সব ধরনের র‍্যামের দামে।</p></div></div></div></body></html>"
        },
        {
            "title": "৩ মাস এনইআইআর বন্ধ থাকবে, এমন কথা বলিনি: ডিসি মাসুদ আলম | প্রথম আলো",
            "time": "2026-01-04T14:39:57",
            "imgUrl": "https://media.prothomalo.com/prothomalo-bangla%2F2025-12-03%2F8x4j9y1s%2Fsmartphones-Reuters.webp?rect=0%2C23%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ন্যাশনাল ইকুইপমেন্ট আইডেন্টিটি রেজিস্টার (এনইআইআর) সিস্টেম তিন মাস বন্ধ থাকবে বলে বিভিন্ন গণমাধ্যমে সংবাদ প্রকাশিত হয়েছে। ঢাকা মহানগর পুলিশের (ডিএমপি) রমনা বিভাগের উপকমিশনার (ডিসি) মাসুদ আলমের বরাত দিয়ে এমন তথ্য ছড়িয়ে পড়েছে। তবে এমন কোনো কথা বলেননি বলে প্রথম আলোকে নিশ্চিত করেছেন ডিসি মাসুদ আলম।</p><p> আজ রোববার রাতে ডিসি মাসুদ আলম প্রথম আলোকে বলেন, এনইআইআর তিন মাস বন্ধ থাকবে, এমন কথা তিনি বলেননি। তিন মাস অবৈধ মুঠোফোন ব্লক করা হবে না, তথ্য ও যোগাযোগ প্রযুক্তি বিভাগের এমন বার্তা দিয়েছিলেন তিনি।</p></div></div></div></body></html>"
        },
        {
            "title": "আন্দোলন যেন ঢাকার যাত্রীদের ‘জিম্মি’ করার সমার্থক না হয় | প্রথম আলো",
            "time": "2026-01-04T14:33:00",
            "imgUrl": "https://media.prothomalo.com/prothomalo-bangla%2F2025-12-07%2Fkcqqqitm%2F02.jpg?rect=0%2C43%2C4000%2C2100&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিভিন্ন প্রয়োজনে পৃথিবীর নানা প্রান্ত থেকে যাঁরা ঢাকায় আসেন, তাঁদের কথায় প্রায়ই ফুটে ওঠে ঢাকাবাসীর জন্য এক মায়াময় বিরক্তি। মায়া আর বিরক্তি শব্দ দুটোকে পাশাপাশি রাখা ভাষাজ্ঞান এমনকি কাণ্ডজ্ঞানের জায়গা থেকেও দুষ্কর। এরপরেও এই দুষ্কর ব্যাপারটা ঘটে ঢাকার সড়কের কুখ্যাত যানজটের কারণে। </p><p>শুধু বিদেশি নয়, ঢাকার বাইরে থেকে যাঁরা এই রাজধানী শহরে কোনো কাজের জন্য আসেন, তাঁদের মুখেও ফুটে ওঠে একই অভিব্যক্তি। ঢাকার যানজট তাঁদের অতিষ্ঠ করে দেয়, এবং এই অতিষ্ঠ যানজট যাঁদের নিয়মিত জীবনের সঙ্গী, সেই সব দুর্ভাগার জন্য মায়া হওয়াই স্বাভাবিক। আর জাতিসংঘের তথ্য বলছে, এমন দুর্ভাগার সংখ্যা এখন অন্তত সাড়ে তিন কোটি। </p><p>বাংলাদেশ প্রকৌশল বিশ্ববিদ্যালয়-অ্যাকসিডেন্ট রিসার্চ ইনস্টিটিউটসহ বেশ কিছু সংস্থার জরিপ অনুসারে, গত কয়েক বছরে ঢাকার মূল সড়কগুলোতে যানবাহনের গড় গতিবেগ ছিল ঘণ্টায় ৪ দশমিক ৮ কিলোমিটার। সবশেষ ট্রাফিক পুলিশের তথ্য অনুসারে, ২০২৫ সালে ঢাকার সড়কে যানবাহনের গড় বেড়ে পৌঁছেছে ১১ কিলোমিটারে। ঢাকার যানজট নিরসন ও ব্যবস্থাপনা নিয়ে ট্রাফিক পুলিশের চেষ্টা অস্বীকার করা যায় না। আবার বাস্তবতাকে সামনে রেখে বিশ্বাসও করা যায় না ঢাকায় ঘণ্টায় ১১ কিলোমিটার গতিবেগের দাবি।</p><p>অবশ্য এই অবিশ্বাসের দায় যতটা না ট্রাফিক বিভাগের, তার চেয়ে বেশি নানা বর্গের আন্দোলনকারীদের। একটা গণতান্ত্রিক রাষ্ট্রে নানা ইস্যুতে আন্দোলন হবে, সেটাই স্বাভাবিক। গণতন্ত্র অবরুদ্ধ থাকলে আন্দোলন আরও বেশি হবে, সেটাও স্বাভাবিক। তৃতীয় বিশ্বের ইতিহাসে আন্দোলনগুলোই তো জনস্বার্থ রক্ষা ও আদায়ের প্রাণ।</p><p>ফলে বিভিন্ন আন্দোলনে যখন নানা পক্ষ সড়ক অবরোধ করে, তখন সড়কপথে চলাচলকারীরা চেষ্টা করে বিরক্তি বা অসহায়ত্বকে চেপে যেতে।</p></div></div></div></body></html>"
        },
        {
            "title": "আগামী দু-এক দিনের মধ্যে তারেক রহমান বিএনপির চেয়ারম্যান হচ্ছেন: ফখরুল | প্রথম আলো",
            "time": "2026-01-04T14:32:22",
            "imgUrl": "https://media.prothomalo.com/prothomalo-bangla%2F2026-01-04%2Fl08glgc5%2FSYLHETDH048620260104SYLHET-BNP-PIC-05.JPG.JPG?rect=0%2C194%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নির্বাচনে সংখ্যাগরিষ্ঠ আসনে জয় পেলে বিএনপি সর্বদলীয় সরকার গঠন করবে কি না, এমন প্রশ্নের জবাবে বিএনপির মহাসচিব বলেন, ‘সর্বদলীয় নয়। আমাদের একটা ঘোষণা আছে যে আমরা যাদের সঙ্গে যুগপৎ আন্দোলন করেছি, তাদের নিয়ে জাতীয় সরকার গঠন করব, কিন্তু এটা সর্বদলীয় নয়।’</p><p>মির্জা ফখরুল ইসলাম আলমগীর বলেন, ‘দুর্ভাগ্যজনকভাবে আমাদের দেশে কিছুদিন থেকে অন্তর্বর্তী সরকার আসার পর থেকে এক বছরে একটা কালচার হয়েছে, যেটা মব ভায়োলেন্স, মবোক্রেসি। যেটা গণতন্ত্রকে একেবারে ধ্বংস করে দিচ্ছে। এখান থেকে সচেতনভাবে সবাইকে এগিয়ে আসতে হবে এবং সবাইকে প্রতিরোধ গড়ে তুলতে হবে। সেটা সম্ভব একমাত্র গণতান্ত্রিক ব্যবস্থায় যদি আমরা উঠতে পারি এবং সুষ্ঠু নির্বাচন আমরা করতে পারি, তাহলেই সম্ভব।’</p><p>বিভিন্ন আসনে দুজন করে প্রার্থীকে মনোনয়ন দেওয়ার প্রসঙ্গে বিএনপির মহাসচিব বলেন, ‘১০-১২টা আসনে আছে এটা। এটার কারণটা হচ্ছে, কতগুলো জায়গাতে আমরা আশঙ্কা করেছিলাম, কয়েকটা ৭-৮টা হবে ম্যাক্সিমাম, ব্যাংকের ক্লিয়ারেন্স হচ্ছে কি না, সেজন্য বিকল্প হিসেবে আমরা রেখেছি কয়েকটা। সেটা সমস্যা হবে না। এগুলো ঠিক হয়ে যাবে।’</p></div></div></div></body></html>"
        },
        {
            "title": "পরীক্ষায় পাস করিয়ে দেওয়ার দাবিতে রাঙামাটিতে শিক্ষার্থীদের সড়ক অবরোধ | প্রথম আলো",
            "time": "2026-01-04T14:31:24",
            "imgUrl": "https://media.prothomalo.com/prothomalo-bangla%2F2026-01-04%2Fwro0b5pk%2FRangamati.jpg?rect=0%2C70%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শিক্ষকদের সঙ্গে কথা বলে জানা গেছে, বার্ষিক পরীক্ষায় ষষ্ঠ থেকে অষ্টম শ্রেণি পর্যন্ত দুই বিষয়ে ফেল করা শিক্ষার্থীরা নতুন শ্রেণিতে উত্তীর্ণ হয়েছে। নবম শ্রেণির শিক্ষার্থীরা তিন বিষয়ে ফেল করেও দশম শ্রেণিতে উত্তীর্ণ হয়েছে। আর টেস্ট পরীক্ষায় যারা দুই বিষয়ে ফেল করেছে, তাদেরও এসএসসি পরীক্ষা দেওয়ার অনুমতি মিলেছে। তিন থেকে পাঁচ বিষয়ে ফেল করা শিক্ষার্থীরাও নতুন শ্রেণিতে উত্তীর্ণ হতে চায়।</p><p>অভিভাবকদের অভিযোগ সম্পর্কে জানতে চাইলে সহকারী শিক্ষক মো. রাজ্জাক বলেন, অভিভাবকের অভিযোগ পুরোপুরি বানোয়াট। শিক্ষকেরা বরং তাঁদের দ্বারা আক্রমণের শিকার হয়েছেন। ফেল করা শিক্ষার্থীদের অধিকাংশ অর্ধবার্ষিক ও বার্ষিক পরীক্ষায় খারাপ করেছে। এ জন্য তাদের প্রমোশন দেওয়া হয়নি।</p></div></div></div></body></html>"
        },
        {
            "title": "নাইট্রেট-দূষণ ছড়িয়ে পড়ছে যেভাবে | প্রথম আলো",
            "time": "2026-01-04T14:30:00",
            "imgUrl": "https://media.prothomalo.com/prothomalo-bangla%2F2026-01-04%2F6x1eti35%2F1.JPG?rect=0%2C20%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পূর্ব চীনের কৃষি ও নগরাঞ্চল মিশ্রিত একটি এলাকায় নাইট্রেট কীভাবে পানির মাধ্যমে ছড়িয়ে পড়েছে, তা নিয়ে সম্প্রতি একটি গবেষণা প্রকাশিত হয়েছে। গবেষণার কেন্দ্রবিন্দু ছিল ইয়াংজি নদীর বদ্বীপ। গবেষণার তথ্যমতে, পানি যখন খেত, পুকুর ও খালের মধ্য দিয়ে প্রবাহিত হয়ে চীনের অন্যতম বৃহৎ স্বাদুপানির হ্রদ তাইহুতে পৌঁছায়, তখন তা নাইট্রেট বহন করে নিয়ে যায়। সার, গোবর বা বর্জ্য থেকে আসা নাইট্রোজেন যখন মাটি বা পানির অক্সিজেনের সঙ্গে বিক্রিয়া করে, তখন নাইট্রেট তৈরি হয়। বৃষ্টি ও সেচের পানির মাধ্যমে এই নাইট্রেট কাছের জলাশয়ে ধুয়ে চলে যায়। এ ছাড়া ভূগর্ভস্থ পানিও মাটির স্তরের মধ্য দিয়ে ধীরে ধীরে নাইট্রেট বহন করে।</p></div></div></div></body></html>"
        },
        {
            "title": "স্ত্রীর নাম থেকেই ‘মিশা’, নায়ক হয়ে ব্যর্থ-খলনায়ক হয়েই বাজিমাত | প্রথম আলো",
            "time": "2026-01-04T14:30:00",
            "imgUrl": "https://media.prothomalo.com/prothomalo-bangla%2F2024-04%2Feb2c6a5b-19d9-4d2a-ad5a-81c904672ee7%2F007aa784b7f2f54ddda354ba649fd38a_59417da0cee53.jpg?rect=0%2C0%2C371%2C195&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ভালোবাসা, সংসার আর ‘মিতা’<br></strong>পর্দায় যতই নির্মম খলনায়ক হোন, বাস্তবে তিনি বড় প্রেমিক স্বামী। প্রায় ১০ বছর প্রেমের পর ১৯৯৩ সালে বিয়ে করেন মিশা সওদাগর ও মিতা। স্ত্রীর প্রতি তাঁর ভালোবাসার গল্পটাও অনন্য। একটি সাক্ষাৎকারে বলেছিলেন—‘আমি চাইনি, আমার স্ত্রী রান্নাঘরে কষ্ট করুক। বলেছিলাম, “তুমি পড়াশোনায় মন দাও, ক্যারিয়ার গড়ো, বাচ্চাদের মানুষ করো।’” শুধু তা–ই নয়, স্ত্রীর নাম ‘মিতা’ থেকে ‘মি’ আর নিজের নাম শাহিদ থেকে ‘শা’—এই দুই মিলিয়েই তিনি নিজের নাম রাখেন ‘মিশা’। দাদার নাম থেকে যোগ করেন ‘সওদাগর’ উপাধি।</p><p>বর্তমানে তাঁর দুই ছেলে থাকেন যুক্তরাষ্ট্রে। সুযোগ পেলেই তিনি উড়ে যান সন্তানদের কাছে—পরিবারই তাঁর সবচেয়ে বড় আশ্রয়। এক সাক্ষাৎকারে ছেলেরা বলেছিলেন—<br>‘বাবাকে যাঁরা পর্দায় দেখেন, তাঁরা বাস্তবের মানুষটাকে দেখলে অবাক হবেন। তিনি খুবই শান্ত, ধর্মভীরু ও পারিবারিক।’ এ কথাই যেন প্রমাণ করে—পর্দার নির্মমতা কেবল চরিত্রে, মানুষ হিসেবে তিনি নরম ও রুচিশীল।</p></div></div></div></body></html>"
        },
        {
            "title": "পাঠকের ছবি (৪ জানুয়ারি ২০২৬) | প্রথম আলো",
            "time": "2026-01-04T14:27:50",
            "imgUrl": "https://media.prothomalo.com/prothomalo-bangla%2F2026-01-04%2Fanppi2d1%2F207.jpg?rect=0%2C144%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F18c58c05-9e66-46f3-8946-4437460f8f90%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">জানুয়ারি ২০২৬, আমরা স্কাউট গ্রুপ, ঢাকা ‘বিনা মূল্যে শীতবস্ত্র বিতরণ ২০২৬’ কার্যক্রম সম্পন্ন করেছে। শীতার্ত মানুষের পাশে দাঁড়ানোর মানবিক লক্ষ্য নিয়ে আয়োজিত এ কার্যক্রমে ঢাকার আশপাশের বিভিন্ন এলাকায় বসবাসরত গরিব ও দুস্থ মানুষের মধ্যে শীতবস্ত্র বিতরণ করা হয়। স্কাউট ও রোভার সদস্যরা নির্ধারিত এলাকায় শীতবস্ত্র বিতরণ করেন। প্রবীণ, নারী, শিশুসহ শীতকষ্টে ভোগা অসহায় মানুষের মধ্যে কম্বল ও প্রয়োজনীয় শীতবস্ত্র তুলে দেওয়া হয়। ছবি: এস এম এম মুসাব্বির উদ্দিন\nএক্স-ক্যাডেটরা</figcaption><figcaption class=\"story-element-image-attribution\">ছবি: বিজ্ঞপ্তি</figcaption></p></div></div></body></html>"
        },
        {
            "title": "ইউএপি বোর্ড অব ট্রাস্টিজের চেয়ারম্যান নির্বাচিত হলেন কে এম মোজিবুল হক | প্রথম আলো",
            "time": "2026-01-04T14:27:20",
            "imgUrl": "https://media.prothomalo.com/prothomalo-bangla%2F2026-01-04%2Fu6jrrnas%2F10.-Mr.jpg?rect=0%2C5%2C720%2C378&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মোজিবুল হক দীর্ঘ কর্মজীবনে তিনি শিক্ষা, উন্নয়ন, আন্তর্জাতিক সম্পর্ক ও করপোরেট খাতে গুরুত্বপূর্ণ ও গৌরবোজ্জ্বল ভূমিকা পালন করে আসছেন। তিনি ১৯৮৯ থেকে ২০০০ সাল পর্যন্ত টানা ১২ বছর বাংলাদেশ সরকার কর্তৃক বাণিজ্যিকভাবে গুরুত্বপূর্ণ ব্যক্তি (সিআইপি) হিসেবে স্বীকৃতি লাভ করেন। বর্তমানে মোজিবুল হক বাংলাদেশে ইয়েমেন প্রজাতন্ত্রের অনারারি কনসাল জেনারেল হিসেবে দায়িত্ব পালন করছেন।</p></div></div></div></body></html>"
        },
        {
            "title": "দুবাইয়ের বুর্জ খলিফা, পাম জুমেইরাহ ও মারসাতে ফ্ল্যাট আছে একরামুজ্জামানের | প্রথম আলো",
            "time": "2026-01-04T14:26:56",
            "imgUrl": "https://media.prothomalo.com/prothomalo%2Fimport%2Fmedia%2F2019%2F03%2F20%2F4f8b4f9f151a31ad2983964f9ed5b259-5c91eba0ab0b9.jpg?rect=0%2C60%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>একরামুজ্জামানের স্থাবর সম্পদ আছে মোট ৮২ কোটি ৯৯ লাখ ৫ হাজার টাকার। এর মধ্যে নাসিরনগর, মুক্তাগাছা, হবিগঞ্জ, ময়মনসিংহে ৫ কোটি ৪ লাখ ৫৫ হাজার ৮৬৭ টাকার ২ হাজার ৪৩ শতাংশ কৃষিজমি; নাসিরনগর, পূর্বাচল ও রূপগঞ্জে ১১ কোটি ৭ লাখ ৮৭ হাজার টাকার ৭৫৮ শতাংশ অকৃষিজমি; ঢাকা, চট্টগ্রাম ও সিলেটে ৩৬২ শতাংশ জায়গায় ৪৬ কোটি ২১ লাখ ৮৮ হাজার টাকা মূল্যের ভবন, উত্তরায় ৮ দশমিক ১৫ শতাংশ জায়গায় ১০ কোটি ২ লাখ ২৩ হাজার টাকা মূল্যের বাড়ি আছে। স্ত্রীর স্থাবর সম্পদ আছে মোট ২ কোটি ৩৩ লাখ ৭ হাজার টাকার।</p><p>গত নির্বাচনের সময় একরামুজ্জামানের স্থাবর সম্পদ ছিল ১০৭ কোটি ৩৬ লাখ ৪২ হাজার টাকার। ২০১৮ সালের নির্বাচনে স্থাবর সম্পদ ছিল প্রায় ৭২ কোটি ৩০ লাখ টাকার ৬৮ হাজার টাকার।</p><p>বর্তমানে একরামুজ্জামান নিজ নামে ২২৯ কোটি ২৫ লাখ ৬৫ হাজার ৬০২ টাকা, স্ত্রীর নামে ২ কোটি ৯৬ লাখ টাকা এবং দুই সন্তানের নামে ২ কোটি ৫৩ লাখ ৬ হাজার ৪৬২ টাকার দায় থাকার তথ্য হলফনামায় উল্লেখ করেছেন। এই সংখ্যা গত নির্বাচনে নিজ নামে ছিল প্রায় ২৩৫ কোটি ৩৬ লাখ টাকা এবং ২০১৮ সালে ছিল প্রায় ২১৪ কোটি ৫ লাখ টাকা।</p></div></div></div></body></html>"
        },
        {
            "title": "রাজশাহীতে অভিযোগের কথা বলে ১০ লাখ টাকা বাণিজ্যের চেষ্টা পুলিশের | প্রথম আলো",
            "time": "2026-01-04T14:19:21",
            "imgUrl": "https://media.prothomalo.com/prothomalo-bangla%2F2023-03%2F4946ac7f-8d2e-48c1-9e16-90880851fcd4%2F2.JPG?rect=0%2C0%2C992%2C521&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মারুফ হোসেন অভিযোগ করে বলেন, কাশিয়াডাঙ্গা থানার তৎকালীন পরিদর্শক (তদন্ত) আবদুল আজিজ মণ্ডল, ওসির গাড়িচালক সোহেল রানা ও কনস্টেবল মো. মাহবুব ১০ লাখ টাকার জন্য তাঁকে হোয়াটসঅ্যাপে বারবার ফোন দিতে থাকেন। এর মধ্যে সিমা খাতুন নামের প্রশিক্ষণকেন্দ্রের এক প্রশিক্ষণার্থী তাঁকে মেসেঞ্জারে বলেন, ‘তাদের কাছে তেমন কোনো প্রমাণ নেই। তারা ৫ লাখ টাকা চায়।’ এই সিমার স্বামী সাইফুজ্জামানও ওই থানার কনস্টেবল ছিলেন।</p><p>পুলিশ পরিদর্শক আজিজ মণ্ডল টাকার জন্য মারুফকে চাপ দিচ্ছেন, এমন কল রেকর্ড পাওয়া গেছে। আজিজ মণ্ডল হোয়াটসঅ্যাপে ফোন করলেও মারুফ অন্য মোবাইল দিয়ে সেটি ভিডিও করে রেখেছিলেন। ওই ভিডিওতে শোনা যাচ্ছে, আজিজ মণ্ডল মারুফকে দেখা করার জন্য চাপ দিচ্ছেন। অভিযোগকারীর সঙ্গে বসে মীমাংসা করার জন্য বলছেন। অন্যদিকে মারুফ তাঁকে বলছেন, যে অ্যামাউন্টের কথা বলা হয়েছে, তা ম্যানেজ করতে না পারায় দেখা করতে পারছেন না।</p><p>শুধু আজিজ মণ্ডল নন, কনস্টেবল মাহবুব ও ওসির গাড়িচালক সোহেলও টাকার জন্য ফোন করতে থাকেন মারুফকে। সোহেল রানা ফোন করে বলেন, তিনি ওসির গাড়িচালক। তাঁর কথা মানেই ওসির কথা। এমন পরিস্থিতিতে মারুফ একাধিকবার ওসি আজিজুল বারীর সঙ্গে দেখা করেন। কিন্তু ওসি তাঁর সঙ্গে কোনো কথা না বলে পরিদর্শক (তদন্ত) ও দুই কনস্টেবলের সঙ্গে আগে কথা বলার পরামর্শ দেন। একপর্যায়ে ৭ ডিসেম্বর মাহবুব ও সোহেল তাঁর সঙ্গে দেখা করে ১০ হাজার টাকা নিয়ে যান। মারুফ দূর থেকে এর ভিডিও করে রাখেন।</p></div></div></div></body></html>"
        },
        {
            "title": "মাদুরোকে মুক্তি দেওয়ার আহ্বান চীনের, পরিস্থিতি পর্যবেক্ষণ করছে ভারত | প্রথম আলো",
            "time": "2026-01-04T14:16:14",
            "imgUrl": "https://media.prothomalo.com/prothomalo-bangla%2F2026-01-04%2Fihtxfwvx%2FMaduro.jpg?rect=0%2C24%2C1300%2C683&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভেনেজুয়েলায় মার্কিন হামলার তীব্র নিন্দা জানিয়েছে উত্তর কোরিয়া। দেশটির রাষ্ট্রীয় বার্তা সংস্থা কেসিএনএ জানিয়েছে, উত্তর কোরিয়া এই কাজটিকে ‘সার্বভৌমত্ব লঙ্ঘনের সবচেয়ে গুরুতর রূপ’ হিসেবে অভিহিত করেছে।</p><p>উত্তর কোরিয়ার পররাষ্ট্র মন্ত্রণালয়ের এক মুখপাত্রের বরাত দিয়ে কেসিএনএ বলেছে, ‘এ ঘটনাটি আবারও পরিষ্কারভাবে প্রমাণ করেছে, যুক্তরাষ্ট্র আসলে কতটা গুন্ডা প্রকৃতির এবং নিষ্ঠুর।’</p><p>এ ছাড়া ইউরোপের দেশ ইতালির প্রধানমন্ত্রী জর্জিয়া মেলোনি বলেছেন, তিনি ভেনেজুয়েলার পরিস্থিতি নিবিড়ভাবে পর্যবেক্ষণ করছেন। ফ্রান্সের পররাষ্ট্রমন্ত্রী জ্যঁ-নোয়েল বারো বলেছেন, ভেনেজুয়েলায় যুক্তরাষ্ট্রের অভিযান আন্তর্জাতিক আইনের ক্ষতি করেছে।</p><p>ইউরোপীয় ইউনিয়ন ভেনেজুয়েলার পরিস্থিতি নিবিড়ভাবে পর্যবেক্ষণ করার কথা বলেছে।</p><p>এর আগে রাশিয়া, কলম্বিয়া, কিউবা, উরুগুয়ে, ইকুয়েডর, ইন্দোনেশিয়া, বলিভিয়া, গায়ানাসহ বিশ্বের বিভিন্ন দেশের নেতারা ভেনেজুয়েলায় যুক্তরাষ্ট্রের হামলার নিন্দা জানিয়েছেন।</p></div></div></div></body></html>"
        },
        {
            "title": "যুক্তরাষ্ট্র যা চায়, তা না পেলে ভেনেজুয়েলায় আবার হামলা: মার্কিন প্রতিরক্ষামন্ত্রী | প্রথম আলো",
            "time": "2026-01-03T09:50:48",
            "imgUrl": "https://media.prothomalo.com/prothomalo-bangla%2F2025-08-10%2F77iupdxe%2FHegseth.jpg?rect=0%2C45%2C548%2C288&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ভেনেজুয়েলার প্রেসিডেন্ট নিকোলা মাদুরো ও তাঁর স্ত্রী সিলিয়া ফ্লোরেসকে তুলে নিয়ে যাওয়ার ঘটনা হঠাৎ ঘটেনি।  রয়টার্সের খবরে সংশ্লিষ্ট সূত্রের বরাতে জানানো হয়েছে, যুক্তরাষ্ট্রের অন্যতম জটিল এই অভিযানের পরিকল্পনা চলছিল কয়েক মাস ধরেই। ছিল অভিযানের পুঙ্খানুপুঙ্খ মহড়াও।</p><p>রাজধানী কারাকাসসহ ভেনেজুয়েলার বিভিন্ন জায়গায় স্থানীয় সময় গতকাল শনিবার ভোররাতে  ‘বড় পরিসরে’ হামলা চালায় মার্কিন বাহিনী। অভিযানে দেশটির প্রেসিডেন্ট নিকোলা মাদুরো ও তাঁর স্ত্রী সিলিয়া ফ্লোরেসকে তুলে আনা হয়। মাদুরো এখন যুক্তরাষ্ট্রের নিউইয়র্কে একটি আটককেন্দ্রে আছেন। ফ্লোরেসের অবস্থান নিশ্চিত জানা যায়নি। </p><p>যুক্তরাষ্ট্রের প্রেসিডেন্ট ডোনাল্ড ট্রাম্প সামাজিক যোগাযোগমাধ্যম ট্রুথ সোশ্যালে দেওয়া এক বার্তায় জানান, প্রেসিডেন্ট নিকোলা মাদুরো ও তাঁর স্ত্রী সিলিয়া ফ্লোরেসকে ধরতে এক ‘দুঃসাহসিক অভিযান’ চালিয়েছে যুক্তরাষ্ট্র। </p><p>জানানো হয়, সামরিক বাহিনীর ডেল্টা ফোর্সসহ মার্কিন এলিট সেনারা মাদুরোর ‘সেফ হাউস’ বা নিরাপদ আবাসস্থল থেকে মাদুরো ও তাঁর স্ত্রীকে তুলে আনেন।</p><p>সেনাবাহিনীর ডেল্টা ফোর্সসহ মার্কিন এলিট সেনারা মাদুরোর ‘সেফ হাউস’ বা নিরাপদ বাসস্থলের একটি হুবহু প্রতিকৃতি তৈরি করেছিলেন। অত্যন্ত সুরক্ষিত সেই বাসভবনে তাঁরা কীভাবে প্রবেশ করবেন, তার অনুশীলনও চালিয়েছিলেন সেনারা।</p><p>একটি সূত্রের তথ্যমতে, ট্রাম্পের জ্যেষ্ঠ সহযোগী স্টিফেন মিলার, পররাষ্ট্রমন্ত্রী মার্কো রুবিও, প্রতিরক্ষামন্ত্রী পিট হেগসেথ এবং সিআইএ পরিচালক জন র‍্যাটক্লিফ এই বিষয়টি নিয়ে কাজ করার জন্য একটি ‘কোর টিম’ গঠন করেছিলেন। তাঁরা কয়েক মাস ধরে নিয়মিত, কখনো কখনো প্রতিদিন বৈঠক ও ফোনে আলাপ করেছেন। এ বিষয় নিয়ে তাঁরা প্রায়ই প্রেসিডেন্টের সঙ্গেও সাক্ষাৎ করতেন।</p><p>বিষয়টি সম্পর্কে অবগত একটি সূত্রের দেওয়া তথ্যমতে, যুক্তরাষ্ট্রের কেন্দ্রীয় গোয়েন্দা সংস্থা সিআইএর একটি ছোট দল গত আগস্ট মাস থেকেই সেখানে অবস্থান করছিল। তারা মাদুরোর জীবনযাত্রার ধরন সম্পর্কে এমন গভীর ধারণা দিতে সক্ষম হয়েছিল, যা তাঁকে ধরার কাজটি সহজ করে দেয়।</p><p>অন্য দুটি সূত্র রয়টার্সকে জানায়, সিআইএর একজন ‘অ্যাসেট’ বা তথ্যদাতা ছিলেন, যিনি মাদুরোর খুবই ঘনিষ্ঠ। ওই ব্যক্তি মাদুরোর গতিবিধি পর্যবেক্ষণ করতেন। অভিযান চলাকালে তাঁর একবারে সঠিক অবস্থানের তথ্য দেওয়ার জন্য প্রস্তুত ছিলেন।</p> </div></div></div></body></html>"
        },
        {
            "title": "ঢাকার সড়কে ৪০০ বৈদ্যুতিক বাস নামানোর পরিকল্পনা | প্রথম আলো",
            "time": "2026-01-04T14:11:47",
            "imgUrl": "https://media.prothomalo.com/prothomalo-bangla%2F2026-01-04%2F1iywmn8w%2FBus-NDC.jpeg?rect=0%2C131%2C1156%2C607&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কর্মশালার উদ্বোধনী অংশে বক্তব্য দেন ব্র্যাক বিশ্ববিদ্যালয়ের ইমেরিটাস অধ্যাপক ও খ্যাতিমান জলবায়ু বিশেষজ্ঞ আইনুন নিশাত। সতর্ক করে তিনি বলেন, কার্বন নিঃসরণ কমানোর পরিকল্পনা যেটা এনডিসি নামে পরিচিত, সেটি বাস্তবায়ন করতে না পারলে জলবায়ুর যে বৈশ্বিক অর্থায়ন, সেটি বন্ধ হয়ে যাবে। এনডিসির যে অঙ্গীকার তা বাস্তবায়নের দায়িত্ব শুধু পরিবেশ মন্ত্রণালয়ের নয়, সব মন্ত্রণালয় ও সংস্থাকে সক্রিয় ভূমিকা রাখতে হবে।</p><p>আইনুন নিশাত বলেন, ‘জলবায়ুর বৈশ্বিক তহবিল থেকে টাকা পেতে হলে এনডিসি কতটুকু বাস্তবায়ন হয়েছে, সেটি দেখা হবে। বাংলাদেশের যে কার্বন নির্গমন সেটি বিশ্বের মোট কার্বন নিঃসরণের মাত্র শূন্য দশমিক ৪ শতাংশ। আমরা কত কার্বন নিঃসরণ কমাচ্ছি তাতে পৃথিবীর কিছু যায় আসে না, তবুও এটি আমাদের জন্য সুযোগ, এটা প্রমাণ করার যে আমরা চাইলে পারি।’</p></div></div></div></body></html>"
        },
        {
            "title": "বিএনপির নির্বাচন পরিচালনা কমিটির মুখপাত্র হলেন মাহদী আমীন | প্রথম আলো",
            "time": "2026-01-04T14:06:04",
            "imgUrl": "https://media.prothomalo.com/prothomalo-bangla%2F2026-01-04%2F8wyk374r%2Fmahadi-amin.avif?rect=0%2C44%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিএনপির কেন্দ্রীয় নির্বাচন পরিচালনা কমিটির মুখপাত্র হলেন দলটির ভারপ্রাপ্ত চেয়ারম্যান তারেক রহমানের উপদেষ্টা মাহদী আমিন।</p><p>আজ রোববার সন্ধ্যায় রাজধানীর গুলশানে বিএনপির নির্বাচন পরিচালনা কমিটির বৈঠক শেষে সংবাদ সম্মেলনে এই কমিটির চেয়ারম্যান নজরুল ইসলাম খান এ তথ্য জানান। তিনি বলেন, এখন থেকে নির্বাচন পরিচালনা কমিটির মুখপাত্র হিসেবে মাহদী আমিন নিয়মিত ব্রিফিং করবেন।</p></div></div></div></body></html>"
        }
    ]
}