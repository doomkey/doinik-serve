{
    "source": "প্রথম আলো",
    "articles": [
        {
            "title": "দূর হোক হিংসা, দূর হোক অশান্তি | প্রথম আলো",
            "time": "2025-12-25T03:16:28",
            "imgUrl": "https://media.prothomalo.com/prothomalo-bangla%2F2020-10%2F0ecf7067-d7c9-4778-946d-6ab4364b034e%2Feditorial_2.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>যিশু যে মানবিক আদর্শের বাণী রেখে গেছেন, তা কোনো নির্দিষ্ট ধর্ম বা জাতির জন্য সীমাবদ্ধ নয়। তা সর্বকালের, সব মানুষের জন্য প্রযোজ্য। যুদ্ধ, প্রতিহিংসা ও প্রতিশোধের বিপরীতে তিনি উচ্চারণ করেছিলেন ক্ষমার ভাষা। অমানবিক নির্যাতন ও নিগ্রহের শিকার হয়েও তিনি পাল্টা আঘাতের কথা বলেননি; বরং সমগ্র মানবজাতির দুঃখ-যন্ত্রণা নিজের মধ্যে ধারণ করে মানবতার এক নতুন উচ্চতায় পৌঁছাতে চেয়েছিলেন। তাই যিশুর শিক্ষা আজও মানুষকে প্রকৃত মানব হয়ে ওঠার পথ দেখায়।</p><p>বড়দিনকে কেন্দ্র করে বিশ্বের বহু দেশে উৎসবের রং ছড়িয়ে পড়েছে। কিন্তু এ উৎসবমুখরতার আড়ালেও বিশ্বজুড়ে রয়ে গেছে গভীর অস্থিরতা।</p><p>আজকের পৃথিবী সংঘাত ও সহিংসতায় ক্লান্ত। শান্তিচুক্তির পরও যিশুর জন্মভূমি ফিলিস্তিনের গাজায় ইসরায়েলি গণহত্যা বন্ধ হয়নি। সুদানে গণহত্যা হয়েছে। মধ্যপ্রাচ্যজুড়েই সংঘাত–হানাহানি বেড়েছে। যুক্তরাষ্ট্র প্রশাসন অভিবাসীদের বিরুদ্ধে যা শুরু করেছে, সেটাকে যুদ্ধই বলা যায়। এমন সময়ে যিশুর শান্তির বাণী আরও গভীর অর্থ বহন করে।</p><p>বাংলাদেশের বাস্তবতাও কম উদ্বেগজনক নয়। ২০২৪ সালে ছাত্র-জনতার অভ্যুত্থানের মধ্য দিয়ে ক্ষমতার পালাবদলের পর যে রাজনৈতিক অস্থিরতা সৃষ্টি হয়েছিল, তার রেশ চলতি বছরেও কাটেনি। জুলাই আন্দোলনের নেতা ও ইনকিলাব মঞ্চের আহ্বায়ক ওসমান হাদির নিহত হওয়া; এরপর <em>প্রথম আলো</em>, <em>ডেইলি স্টার</em> কার্যালয়সহ বিভিন্ন সাংস্কৃতিক প্রতিষ্ঠানে সন্ত্রাসী হামলার ঘটনা জাতিকে নতুন করে শঙ্কিত করেছে। আগামী ফেব্রুয়ারিতে অনুষ্ঠেয় জাতীয় নির্বাচন ঘিরে জনমনে রাজনৈতিক অশান্তির আশঙ্কাও রয়েছে।</p></div></div></div></body></html>"
        },
        {
            "title": "নীরব মৃত্যু রোধে সমন্বিত চেষ্টা চাই | প্রথম আলো",
            "time": "2025-12-25T03:14:22",
            "imgUrl": "https://media.prothomalo.com/prothomalo-bangla%2F2020-10%2F1d63e6da-a8a2-4b30-a01c-0443c6229cd7%2Feditorial_3.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কারণগুলোর দিকে তাকালে দেখা যায়, আত্মহত্যার পেছনে একক কোনো ব্যাখ্যা নেই। দারিদ্র্য, ঋণগ্রস্ততা, পারিবারিক দ্বন্দ্ব, দাম্পত্য সহিংসতা, কর্মহীনতা, পরীক্ষাভীতি, সামাজিক অপমান, মাদকাসক্তি এবং দীর্ঘস্থায়ী মানসিক রোগ—সবকিছু মিলেই এই সংকট তৈরি করছে। বিশেষ করে গ্রামীণ এলাকায় কৃষিভিত্তিক অর্থনীতির চাপ, ফসলহানির ভয় এবং সহজলভ্য কীটনাশক ও আগাছানাশক আত্মহত্যাকে আরও সহজ করে তুলেছে। আন্তর্জাতিক গবেষণাও দেখায়, বিষাক্ত কৃষিজ রাসায়নিকের সহজপ্রাপ্যতা আত্মহত্যার হার বৃদ্ধির সঙ্গে সরাসরি সম্পর্কিত।</p><p>আরেকটি বড় সমস্যা হলো মানসিক স্বাস্থ্যসেবার চরম ঘাটতি। বাংলাদেশে প্রতি লাখ মানুষের জন্য মনোরোগ বিশেষজ্ঞের সংখ্যা অত্যন্ত কম। প্রাথমিক স্বাস্থ্যব্যবস্থায় মানসিক স্বাস্থ্য এখনো প্রান্তিক বিষয়। সামাজিকভাবে মানসিক রোগকে ‘লজ্জার বিষয়’ হিসেবে দেখার প্রবণতা মানুষকে চিকিৎসার পথ থেকে দূরে সরিয়ে রাখে। ফলে অবসাদ, উদ্বেগ বা আত্মহত্যাপ্রবণতা সময়মতো শনাক্তই হয় না।</p><p>এই বাস্তবতায় আত্মহত্যা প্রতিরোধ কোনো একক মন্ত্রণালয় বা প্রতিষ্ঠানের কাজ হতে পারে না। স্বাস্থ্য খাতের পাশাপাশি শিক্ষা, কৃষি, স্বরাষ্ট্র, সমাজকল্যাণ, তথ্য ও ধর্মবিষয়ক মন্ত্রণালয়কে সমন্বিতভাবে কাজ করতে হবে। স্কুল ও বিশ্ববিদ্যালয়ে মানসিক স্বাস্থ্য শিক্ষা বাধ্যতামূলক করা, স্থানীয় পর্যায়ে কাউন্সেলিং সেবা বিস্তৃত করা এবং গণমাধ্যমে দায়িত্বশীল প্রতিবেদন নিশ্চিত করা জরুরি।</p></div></div></div></body></html>"
        },
        {
            "title": "সকালেই পড়ুন আলোচিত ৫ খবর | প্রথম আলো",
            "time": "2025-12-25T03:00:54",
            "imgUrl": "https://media.prothomalo.com/prothomalo-bangla%2F2023-11%2F96ef562e-2cfa-4151-b57a-ce77cdb446ff%2FWhatsApp_Image_2023_02_27_at_08_34_41.jpeg?rect=0%2C106%2C1423%2C747&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">মাহমুদুর রহমান মান্না, সাইফুল হক, জোনায়েদ সাকি, নুরুল হক ও ববি হাজ্জাজ</figcaption><figcaption class=\"story-element-image-attribution\">কোলাজ: প্রথম আলো</figcaption></p></div></div></body></html>"
        },
        {
            "title": "চট্টগ্রামে দলীয় প্রার্থীর বাইরে মনোনয়ন নিলেন বিএনপির ৪০ নেতা | প্রথম আলো",
            "time": "2025-12-25T03:00:00",
            "imgUrl": "https://media.prothomalo.com/prothomalo-bangla%2F2025-12-24%2Fg3r111t1%2FUV6366.jpg?rect=0%2C113%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>বাকি আসনের হালচাল</strong></p><p>চট্টগ্রাম-৫ (হাটহাজারী) আসনে বিএনপির মনোনয়ন পান দলের চট্টগ্রাম বিভাগীয় সহসাংগঠনিক সম্পাদক মীর মোহাম্মদ হেলাল উদ্দিন। একই আসন থেকে বিএনপির চেয়ারপারসনের উপদেষ্টা এস এম ফজলুল হক এবং প্রয়াত বিএনপি নেতা ও সাবেক হুইপ সৈয়দ ওয়াহিদুল আলমের মেয়ে শাকিলা ফারজানা মনোনয়নপত্র সংগ্রহ করেছেন।</p><p>চট্টগ্রাম-৬ (রাউজান) আসনে বিএনপির প্রার্থী কেন্দ্রীয় ভাইস চেয়ারম্যান (পদ স্থগিত) গিয়াস উদ্দিন কাদের চৌধুরী। এ ছাড়া এ আসনে ফরম নিয়েছেন উত্তর জেলা বিএনপির সাবেক আহ্বায়ক গোলাম আকবর খন্দকার।</p><p>চট্টগ্রাম-৮ (চান্দগাঁও-বোয়ালখালী) আসনে নগর বিএনপির আহ্বায়ক এরশাদ উল্লাহ দলের প্রার্থী। এ ছাড়া বিএনপির হয়ে ফরম নিয়েছেন মোহাম্মদ মহিবুল ইসলাম।</p><p>চট্টগ্রাম-১৬ (বাঁশখালী) আসনে দলের প্রার্থী দক্ষিণ জেলা বিএনপির যুগ্ম আহ্বায়ক মিশকাতুল ইসলাম। স্বতন্ত্র হিসেবে ফরম নিয়েছেন দক্ষিণ জেলা বিএনপির যুগ্ম আহ্বায়ক লেয়াকত আলী।</p><p>এ ছাড়া চট্টগ্রাম-১০ (ডবলমুরিং, পাহাড়তলী, হালিশহর ও খুলশী) আসনে দলের প্রার্থী বিএনপির স্থায়ী কমিটির সদস্য আমীর খসরু মাহমুদ চৌধুরী ও চট্টগ্রাম-৭ (রাঙ্গুনিয়া) আসনে বিএনপির কেন্দ্রীয় নির্বাহী কমিটির সদস্য হুম্মাম কাদের চৌধুরী মনোনয়নপত্র নিয়েছেন।</p><p>দল থেকে প্রার্থী ঘোষণার পরও এক আসন থেকে একাধিক বিএনপির নেতা-কর্মীদের মনোনয়নপত্র নেওয়া প্রসঙ্গে জানতে চাইলে চট্টগ্রাম বিভাগীয় বিএনপির সাংগঠনিক সম্পাদক মাহবুবের রহমান প্রথম আলোকে বলেন, মনোনয়নপত্র যে কেউ নিতে পারেন। অনেকে জমা দেবেন না। দিলেও প্রত্যাহার করে নেবেন। সবাই ধানের শীষের প্রার্থীর জন্য কাজ করবেন কাঁধে কাঁধ মিলিয়ে।</p></div></div></div></body></html>"
        },
        {
            "title": "বাপ-বেটার নোয়াখালীতে সমস্যাই বেশি | প্রথম আলো",
            "time": "2025-12-25T03:00:00",
            "imgUrl": "https://media.prothomalo.com/prothomalo-bangla%2F2025-12-24%2Fluswo6j5%2FWhatsApp-Image-2025-12-24-at-8.15.36-PM.jpeg?rect=0%2C25%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>স্থানীয় ক্রিকেটার:</strong></p><p>সৌম্য সরকার, হাবিবুর রহমান সোহান, মাজ সাদাকাত, সৈকত আলী, হাসান মাহমুদ, মাহিদুল ইসলাম অঙ্কন, জাকের আলী অনিক, মেহেদি হাসান রানা, নাজমুল ইসলাম আপু, শাহাদাত হোসেন দীপু, মুশফিক হাসান, রেজাউর রহমান, রহমতুল্লাহ আলী, আবু হাশিম ও সাব্বির হোসেন।</p><p><strong>বিদেশি ক্রিকেটার:</strong></p><p>জনসন চার্লস, মোহাম্মদ নবী, হায়দার আলী, ইহসানউল্লাহ খান, জাহির খান, ইবরার আহমেদ, বিলাল সামি, সেদিকউল্লাহ আতাল ও হাসান ইশাখিল।</p></div></div></div></body></html>"
        },
        {
            "title": "তারেক রহমানের গণসংবর্ধনাস্থলে সকালেই বিপুল নেতা-কর্মী, চলছে স্লোগান | প্রথম আলো",
            "time": "2025-12-25T02:48:24",
            "imgUrl": "https://media.prothomalo.com/prothomalo-bangla%2F2025-12-25%2F7xqq0hx5%2FCapture.PNG?rect=1%2C0%2C876%2C460&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দীর্ঘ ১৭ বছর পর আজ দুপুরে বাংলাদেশে আসছেন তারেক রহমান। হজরত শাহজালাল আন্তর্জাতিক বিমানবন্দর থেকে সরাসরি গণসংবর্ধনা মঞ্চে আসবেন তারেক রহমান। সেখানে তাঁকে বরণ করে নিতে অপেক্ষায় আছেন বিএনপির নেতা–কর্মী ও সমর্থকেরা।</p><p>রাজধানীর কুড়িলের সড়ক থেকে শুরু করে জুলাই ৩৬ এক্সপ্রেসওয়ের (৩০০ ফিট সড়ক) গণসংবর্ধনা মঞ্চের পরবর্তী অংশ পর্যন্ত রাস্তার দুই পাশে তারেক রহমানকে বাংলাদেশে স্বাগত জানিয়ে লাগানো হয়েছে বিভিন্ন রঙের ব্যানার-ফেস্টুন। আর কুড়িল মোড় থেকে বেশ খানিকটা দূরে সড়কের উত্তর অংশে দক্ষিণমুখী করে বাঁশ ও কাঠ দিয়ে তৈরি হয়েছে ৪৮ ফুট দৈর্ঘ্য ও ৩৬ ফুট প্রস্থের মঞ্চ। মঞ্চে আসন পাবেন দলের জ্যেষ্ঠ নেতারা।</p><p>সরেজমিন কুড়িলসংলগ্ন সংবর্ধনা মঞ্চের সামনে দেশের বিভিন্ন প্রান্ত থেকে আসা নেতা-কর্মীদের বিপুলসংখ্যক উপস্থিতি দেখা গেছে। এ সময় তাঁরা ‘মা-মাটি ডাকছে, তারেক রহমান আসছে’, ‘তারেক রহমান, বীরের বেশে, আসছে ফিরে বাংলাদেশে’, 'তারেক রহমান আসছে, বাংলাদেশ হাসছে'সহ নানা স্লোগান দেন।</p></div></div></div></body></html>"
        },
        {
            "title": "দেখতে ‘বেশি সুন্দর’ বলে কাজ না পাওয়া সেই নায়িকা এখন ১১০ কোটি টাকার মালিক | প্রথম আলো",
            "time": "2025-12-25T02:30:00",
            "imgUrl": "https://media.prothomalo.com/prothomalo-bangla%2F2025-11-09%2Fu10vm0t2%2Fecfc88eb-1105-4e25-812d-33987ff14df3.jpg?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>‘চেহারা বেশি সুন্দর’ বলেই ফিরিয়ে দেওয়া হয়েছিল<br></strong>তবে কৃতির এই সাফল্যের পেছনে আছে লুকিয়ে থাকা হতাশা ও প্রত্যাখ্যানের গল্প। হিন্দুস্তান টাইমসকে দেওয়া এক সাক্ষাৎকারে কৃতি জানান, ‘সংগ্রামের সময় অনেক দিন ছিল, যখন আমি হতাশ হতাম, কাঁদতাম। কেউ কেউ বলত—“তুমি বেশি সুন্দর।” পর্দায় বাস্তব দেখাতে হলে তোমার মধ্যে কিছু অসম্পূর্ণতা থাকা দরকার।’<br>কৃতি আরও বলেন, ‘এই কথাগুলো শুনে মন খারাপ হতো, কিন্তু কিছু মানুষ ছিলেন যাঁরা আমার ওপর বিশ্বাস রেখেছিলেন। সেই বিশ্বাসই আমাকে আত্মবিশ্বাস দিয়েছে।’</p></div></div></div></body></html>"
        },
        {
            "title": "দোতারার সুরে বাঁধা তিন প্রজন্ম | প্রথম আলো",
            "time": "2025-12-25T02:14:48",
            "imgUrl": "https://media.prothomalo.com/prothomalo-bangla%2F2025-12-21%2Fhk9g45vw%2FJESSOREMonirul-11.jpg?rect=0%2C0%2C1760%2C924&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মকবুল বাউল বলেন, ‘ছোটবেলায় দেখেছি, আমার বাবা বাউলগানের ভক্ত ছিলেন। তিনি ভালো গান গাইতে না পারলেও বাউলদের ডেকে আমাদের বৈঠকখানায় ঘরোয়া গানের আসর জমাতেন। আমার বাবা দোতারা বানাতে পারতেন। ছোটবেলায় বাবা আমাকে একটি দোতারা বানিয়ে দিয়েছিলেন। সুরে–বেসুরে সেই দোতারা বাজিয়ে বেড়াতাম। সেখান থেকেই আমার দোতারার প্রতি ভালোবাসা সৃষ্টি হয়। সেই ভালোবাসা থেকেই বিভিন্ন গানের অনুষ্ঠানে আমি দোতারা বাজাতাম। নিজে গান গাইতাম। আমার উপলব্ধি হলো, শুধু দোতারা বাজাইলে হবে না, বানাইতেও হবে। এরপর ২০১৩ সালে আমি কাঠ খোদাই করে দোতারা তৈরির কাজ শুরু করি। আমার তৈরি দোতারা অনলাইনের মাধ্যমে দিনাজপুর, কিশোরগঞ্জ, রংপুর, গাজীপুর, খুলনাসহ দেশের বিভিন্ন প্রান্তে বিক্রি হয়। এ ছাড়া আমার কাছ থেকে অনেকে দোতারা বানিয়ে মালয়েশিয়া, দুবাই, ইংল্যান্ড, আমেরিকায় নিয়ে গেছেন। এসব দেশে বাঙালি কমিউনিটিতে দোতারার অনেক কদর রয়েছে।</p><p>দোতারা তৈরি ও গানের অনুষ্ঠান করে ১৫ লাখ টাকা দিয়ে জমি কিনে পাকা বাড়ি নির্মাণ করেছেন। তিন সন্তানের মধ্যে বড় মেয়ে মোহনা আক্তার দশম শ্রেণিতে লেখাপড়া করছে। বাবার সঙ্গে মঞ্চে মঞ্চে বাউলগান গেয়ে বেড়ালেও শ্রেণিকক্ষে লেখাপড়ায় মোহনা বেশ ভালো। তার ক্লাসে সে ফার্স্ট গার্ল। </p></div></div></div></body></html>"
        },
        {
            "title": "চীন যেভাবে ব্রহ্মপুত্র ও অন্য নদীকে অস্ত্র করছে | প্রথম আলো",
            "time": "2025-12-25T02:00:00",
            "imgUrl": "https://media.prothomalo.com/prothomalo-bangla%2F2025-12-24%2F4gyfyd2o%2Fchinakk.JPG?rect=0%2C13%2C770%2C404&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ঝুঁকিতে ভারত ও বাংলাদেশ</strong></p><p>ভারত ও বাংলাদেশের জন্য ইয়ারলুং সাংপো বাঁধ একটি স্পষ্ট ও তাৎক্ষণিক হুমকি। এই নদী অরুণাচল প্রদেশে সিয়াং এবং আসামে ব্রহ্মপুত্র নামে পরিচিত। বাংলাদেশে প্রবেশের পর এটি যমুনা নামে প্রবাহিত হয়। নদীটি ভারতে ভাটিতে প্রায় ১৩ কোটি মানুষের জীবিকার উৎস এবং বাংলাদেশে প্রায় ১৬ কোটি মানুষের জীবন ও জীবিকাকে টিকিয়ে রাখে। ভারতীয় কর্মকর্তারা বারবার উদ্বেগ প্রকাশ করেছেন। ভারতের পররাষ্ট্র মন্ত্রণালয় জানিয়েছে, তারা সব উন্নয়ন খুব সতর্কভাবে পর্যবেক্ষণ করছে এবং চীনকে আহ্বান জানিয়েছে যেন ভাটির দেশগুলোর স্বার্থ ক্ষতিগ্রস্ত না হয়। পররাষ্ট্রমন্ত্রী এস জয়শঙ্কর জুলাই মাসে সাংহাই সহযোগিতা সংস্থার বৈঠকে সরাসরি চীনা কর্মকর্তাদের কাছে বিষয়টি উত্থাপন করেন।</p><p>এই কৌশলগত ঝুঁকি খুবই স্পষ্ট। মেকং নদীতে চীনের নির্মিত ১২টি ধাপে বাঁধ গুরুত্বপূর্ণ সময়ে ভাটিতে পানির প্রবাহ প্রায় ৭০ শতাংশ পর্যন্ত কমিয়ে দিয়েছে। ভারতীয় বিশ্লেষকদের আশঙ্কা, একই ধরনের নিয়ন্ত্রণ ব্রহ্মপুত্রকে একটি জলবোমায় পরিণত করতে পারে, যেখানে হঠাৎ পানি ছেড়ে দিলে আসাম ও অরুণাচল প্রদেশে ভয়াবহ বন্যা দেখা দিতে পারে। অরুণাচল প্রদেশের মুখ্যমন্ত্রী পেমা খান্ডু সতর্ক করে বলেছেন, এই বাঁধ তাঁদের আদিবাসী জনগোষ্ঠীর জীবিকায় গুরুতর হুমকি তৈরি করছে।</p><p>বাংলাদেশের ক্ষেত্রে ঝুঁকি আরও বেশি। ব্রহ্মপুত্র মেঘনা গঙ্গা অববাহিকার মাত্র সাত শতাংশ বাংলাদেশের ভূখণ্ডে অবস্থিত। ফলে দেশটি পুরোপুরি উজানের দেশগুলোর সহযোগিতার ওপর নির্ভরশীল। ঢাকা আনুষ্ঠানিকভাবে বেইজিংয়ের কাছে প্রকল্পের কারিগরি তথ্য ও পরিবেশগত মূল্যায়ন চেয়েছে। কিন্তু এর জবাবে কেবল পরিবেশ সংরক্ষণে বিশেষ গুরুত্ব দেওয়ার অস্পষ্ট আশ্বাসই পেয়েছে।</p><p>পলিপ্রবাহে বাধা সৃষ্টি হওয়াও আরেকটি অস্তিত্বগত হুমকি। ব্রহ্মপুত্র নদ প্রতিবছর প্রায় ৪০ কোটি ১০ লাখ টন পলি বহন করে, যা বাংলাদেশের বদ্বীপকে পুনরুজ্জীবিত করে এবং ধান উৎপাদন টিকিয়ে রাখে। চীনের বাঁধগুলো এই পুষ্টিসমৃদ্ধ পলি আটকে দিতে পারে, যার ফলে কৃষি উৎপাদন মারাত্মকভাবে ক্ষতিগ্রস্ত হবে এবং বদ্বীপ অঞ্চলের ভূমি দ্রুত দেবে যেতে পারে। এই পরিস্থিতিতে বাংলাদেশি বিশ্লেষকেরা মেকং নদীর সঙ্গে সরাসরি তুলনা টানেন, যেখানে চীনের বাঁধগুলো প্রায় ৩০ শতাংশ পলি আটকে রেখেছে এবং এর ফলে ভিয়েতনামের বদ্বীপে গুরুতর সংকট তৈরি হয়েছে।</p></div></div></div></body></html>"
        },
        {
            "title": "রাশিয়া-ইউক্রেন যুদ্ধে ওদেসা বন্দর কেন এত গুরুত্বপূর্ণ? | প্রথম আলো",
            "time": "2025-12-25T02:00:00",
            "imgUrl": "https://media.prothomalo.com/prothomalo-bangla%2F2025-12-24%2Fsfp3huxm%2FTHUMNAILWEB-Recovered.jpg?rect=0%2C23%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-title-info rG-CW\"><p><h1 data-title-0=\"রাশিয়া–ইউক্রেন যুদ্ধে ওদেসা বন্দর কেন এত গুরুত্বপূর্ণ?\" class=\"nA4h1 \">রাশিয়া–ইউক্রেন যুদ্ধে ওদেসা বন্দর কেন এত গুরুত্বপূর্ণ?</h1></p><div class=\"N8GaX\"><div class=\"XjL8O\"><div class=\"story-metadata-wrapper H6cQ5\"><p class=\"author-read-time-wrapper D-0u1\"></p><div class=\"time-social-share-wrapper _24WTx\"><p class=\"xuoYp\"><time datetime=\"2025-12-25T08:00:00+06:00\"><span>প্রকাশ: ২৫ ডিসেম্বর ২০২৫, ০২: ০০ </span></time></p></div></div></div></div></div></div></body></html>"
        },
        {
            "title": "ইউরোপের চোখধাঁধানো ১০টি ক্রিসমাস মার্কেট দেখুন ছবিতে | প্রথম আলো",
            "time": "2025-12-25T02:00:00",
            "imgUrl": "https://media.prothomalo.com/prothomalo-bangla%2F2025-12-24%2Frcvtqjee%2FChristmasmarketTallinnEstonia.jpg?rect=0%2C67%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-title-info BG103\"><p><h1 data-title-0=\"ইউরোপের চোখধাঁধানো ১০টি ক্রিসমাস মার্কেট দেখুন ছবিতে\" class=\"IiRps \">ইউরোপের চোখধাঁধানো ১০টি ক্রিসমাস মার্কেট দেখুন ছবিতে</h1></p><div class=\"Ibzfy\"><p>বড়দিন এলেই ইউরোপের নানা শহরে বসে অপূর্ব সব ক্রিসমাস মার্কেট। বাংলা ভাষায় যেসব আদতে উৎসবের মেলা। ‘বর্ণে, গন্ধে, ছন্দে, গীতিতে’ কয়েক সপ্তাহ মুখর থাকে এসব বাজার। স্থানীয় খাবার, হস্তশিল্প, সংস্কৃতি আর বড়দিনের আনন্দ—সব মিলিয়ে ক্রিসমাস মার্কেট হয়ে ওঠে ইউরোপীয় শীতের সবচেয়ে বড় আকর্ষণ। দুনিয়ার নানা প্রান্ত থেকে মানুষ ছুটে যান এসব বাজার দেখতে। ইউরোপের এমনই ১০টি বিখ্যাত ক্রিসমাস মার্কেটের একঝলক তুলে ধরা হলো এখানে।</p></div></div></div></body></html>"
        },
        {
            "title": "সৌদি আরবকে কি ইসরায়েলের সামরিক শ্রেষ্ঠত্ব ছাড়িয়ে যাওয়ার সুযোগ দেবেন ট্রাম্প | প্রথম আলো",
            "time": "2025-12-25T02:00:00",
            "imgUrl": "https://media.prothomalo.com/prothomalo-bangla%2F2025-12-24%2Fgsdwv0kf%2Ftrump-prince.jpg?rect=0%2C0%2C717%2C376&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ইসরায়েলের ‘সামরিক শ্রেষ্ঠত্ব’ রক্ষা</strong></p><p>১৯৭৯ সালে মিসর ও ইসরায়েলের শান্তিচুক্তির সময় থেকেই যুক্তরাষ্ট্র অঙ্গীকার করেছিল, তারা এই অঞ্চলে ইসরায়েলের সামরিক শ্রেষ্ঠত্ব বজায় রাখবে। ২০০৮ সালে এই এই অঙ্গীকার মার্কিন আইনে পরিণত হয়। যার ফলে আরব দেশগুলোতে অস্ত্র বিক্রির সময় নিয়মিতভাবে ইসরায়েলের নিরাপত্তার বিষয়টি যাচাই করা বাধ্যতামূলক।</p><p>এফ-৩৫-এর মতো যুদ্ধবিমানের ক্ষেত্রে বিভিন্ন দেশের কাছে বিভিন্ন ‘সংস্করণ’ বা ফিচার অনুযায়ী বিক্রি করা হয়। ইসরায়েলকে তাদের বিমানে বিশেষ কিছু পরিবর্তন করার একচেটিয়া অনুমতি দেওয়া হয়েছে। যেমন ইসরায়েলের এফ-৩৫আই ‘আদির’ বিমানে তারা অতিরিক্ত জ্বালানি রাখার ব্যবস্থা করেছে, যাতে রাডারে ধরা না পড়ে তারা সরাসরি ইরানে গিয়ে হামলা চালিয়ে ফিরে আসতে পারে।</p><p>গত জুনে ইরানে আকস্মিক হামলার সময় ইসরায়েল এই সক্ষমতা প্রমাণ করেছে।</p><p>প্রধানমন্ত্রী নেতানিয়াহু জানিয়েছেন, মার্কিন পররাষ্ট্রমন্ত্রী মার্কো রুবিও তাঁকে কথা দিয়েছেন, যুক্তরাষ্ট্র সব সময় ইসরায়েলের এই বিশেষ সামরিক সুবিধা রক্ষা করবে। তবে ট্রাম্পের বর্তমান ব্যবসায়িক ও রাজনৈতিক দৃষ্টিভঙ্গি ইসরায়েলি নেতৃত্বের জন্য নতুন চিন্তার কারণ হয়ে দাঁড়িয়েছে।</p></div></div></div></body></html>"
        },
        {
            "title": "বার্সেলোনার ‘নতুন ইনিয়েস্তা’ খ্যাতি পাওয়া কে এই ফিলিপাইনের ফুটবলার | প্রথম আলো",
            "time": "2025-12-25T02:00:00",
            "imgUrl": "https://media.prothomalo.com/prothomalo-bangla%2F2025-12-24%2Ffpa2qctn%2F524919056186022789420579786925502067941926955n.jpg?rect=0%2C0%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>হোয়ান গ্যাম্পার সেন্টারের স্কাউটদের মতে, দ্রোর ড্রিবলিং আর ওয়ান-টু-ওয়ান লড়াইয়ে প্রতিপক্ষকে বোকা বানানোর দক্ষতা দেখার মতো। ছোটবেলায় ফুটসাল খেলেছেন বলে বলের ওপর তার নিয়ন্ত্রণ দুর্দান্ত। তবে বয়সের কারণে শারীরিক শক্তি আর ফিনিশিং নিয়ে আরও কাজ করার জায়গা আছে তার।<br>গত মৌসুমে বার্সার হয়ে ইয়ুথ লিগ জেতা দ্রো এত জলদি মূল দলে জায়গা করে নেবেন, সেটা নিজেও ভাবেননি। তবে তাঁর কোচদের কিন্তু বরাবরই তাঁকে নিয়ে অনেক প্রত্যাশা ছিল। তাঁর প্রথম কোচ লুইস পেরেজ স্মৃতিচারণা করতে গিয়ে বললেন, ‘শুরুতে ও খুব লাজুক ছিল। বড়দের সঙ্গে খেলতে নামলে প্রথমে খুঁজেই পাওয়া যেত না, কিন্তু একবার বল পায়ে পেলে ওর ওপর থেকে চোখ ফেরানো যায় না!’</p></div></div></div></body></html>"
        },
        {
            "title": "তাইওয়ান: আইনের শাসনের বিজয় | প্রথম আলো",
            "time": "2025-12-25T01:51:43",
            "imgUrl": "https://media.prothomalo.com/prothomalo-bangla%2F2025-12-24%2Flueo90am%2Ftaiwan-flag.jpg?rect=0%2C6%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-title-info BG103\"><p class=\"print-entity-section-wrapper uqsT1\"><h2 class=\"uv2z3\">বিজয়ের ডিসেম্বর দেশে দেশে </h2></p><p><h1 data-title-0=\"তাইওয়ান: আইনের শাসনের বিজয়\" class=\"IiRps \">তাইওয়ান: আইনের শাসনের বিজয়</h1></p><div class=\"Ibzfy\"><p>ডিসেম্বর বাংলাদেশের বিজয়ের মাস। কিন্তু বিশ্বে এমন আরও বহু দেশ আছে, যারা তাদের স্বাধীনতা, মুক্তি অথবা যুদ্ধের সমাপ্তির সাফল্যকে স্মরণ করে ‘বিজয় দিবস’ বা সমতুল্য নামে। প্রথম আলো ডিসেম্বরের এই বিশেষ আয়োজনে তুলে ধরছে কীভাবে তারা সেই দিনকে আজও নিজেদের জাতীয় জীবনে বাঁচিয়ে রেখেছে।</p></div></div></div></body></html>"
        },
        {
            "title": "যেখানে পানি খুঁজতে গিয়ে স্কুলের পথ হারিয়ে ফেলছে কিশোরীরা | প্রথম আলো",
            "time": "2025-12-25T01:50:47",
            "imgUrl": "https://media.prothomalo.com/prothomalo-bangla%2F2025-12-24%2Fcqsz8zp9%2F1.jpeg?rect=0%2C180%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>একই স্কুলের অষ্টম শ্রেণির ছাত্রী অঞ্জনা গাইনের বাবা পরিতোষ গাইন অসুস্থ। মা পূর্ণিমা গাইন কৃষিশ্রমিক। গত বছর অঞ্জনার বড় বোনের গত বছর বাল্যবিয়ে হয়েছে। ছোট ভাই প্রথম শ্রেণিতে পড়ে। এ কারণে তার ওপর পরিবারের পানি সংগ্রহের ভার পড়েছে।</p><p>অঞ্জনা বলে, সে প্রতিদিন ৩০ মিনিট হেঁটে কদমতলা খালের ওপরের সেতু পেরিয়ে পানি আনতে যায়। দিনে একবার পানি আনতে গেলে স্কুল কামাই হয় না। তবে যেদিন দিনে দুই বার পানি আনতে হয়, সেদিন স্কুল কামাই হয়।</p><p>ওই এলাকার সুন্দরবন মাধ্যমিক বালিকা বিদ্যালয়ের শিক্ষক রণজিৎ মণ্ডল প্রথম আলোকে বলেন, পরিবারগুলো পড়াশোনাকে সবচেয়ে বেশি প্রাধান্য দিচ্ছে না। অভিভাবকদের বুঝিয়ে বলেও এসব কাজের ভার কমানো ও স্কুলে উপস্থিতি বাড়ানো যাচ্ছে না।  </p><p>অবশ্য কিছুটা সচ্ছল পরিবারের কিশোরীরা এই পানি সংগ্রহের চাপ থেকে মুক্ত। একই স্কুলের অষ্টম শ্রেণির ছাত্রী মরিয়ম আক্তার ও রাফিয়া আক্তার জানায়, তাদের বাসায় বৃষ্টির পানি ধরে রাখার ট্যাংক আছে। এ কারণে তাদের পানি আনতে যেতে হয় না।</p><p>জাকিয়া জামান নামের আরেকজন ছাত্রী জানায়, তাদের বাড়িতে ভ্যানে করে পানি পৌঁছে দিয়ে যায়।</p></div></div></div></body></html>"
        },
        {
            "title": "শুভ বড়দিন আজ, গির্জাগুলো সেজেছে বর্ণাঢ্য সজ্জায় | প্রথম আলো",
            "time": "2025-12-25T01:48:19",
            "imgUrl": "https://media.prothomalo.com/prothomalo-bangla%2F2025-12-25%2Frcdagdk7%2F20251224-SH0030043803.JPG?rect=0%2C128%2C1800%2C945&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মোহাম্মদপুরের সেন্ট ক্রিস্টিনা চার্চের পাল পুরোহিত ফাদার কাজল পিউরিফিকেশন বলেন, এবার বড়দিনে নিজেদের অন্তরে ও বিশ্বে যাতে শান্তি বজায় থাকে, সেই প্রার্থনা করা হবে। এই প্রার্থনা হিন্দু, মুসলিম, খ্রিষ্টান সবার জন্য।</p><p>তেজগাঁওয়ের পবিত্র জপমালা রানীর গির্জার পুরোহিত ফাদার জয়ন্ত এস গোমেস বলেন, যিশু সব সময় প্রান্তিক মানুষের সামাজিক ও মানবিক মর্যাদা প্রতিষ্ঠার জন্য কাজ করে গেছেন। এসবের মাধ্যমেই তিনি বিশ্বে ন্যায় ও সাম্য প্রতিষ্ঠা করেছিলেন। আমাদের এবারের প্রার্থনা হবে পরিবর্তিত পরিস্থিতিতে বাংলাদেশে যেন শান্তি প্রতিষ্ঠিত হয়। দেশের মধ্যে যেন স্থিতিশীলতা বিরাজ করে। গণতন্ত্র যেন প্রতিষ্ঠা হয়।</p></div></div></div></body></html>"
        },
        {
            "title": "তারেক রহমান ফিরছেন আজ, বিএনপির নতুন করে পথচলার সংকল্প | প্রথম আলো",
            "time": "2025-12-25T01:28:30",
            "imgUrl": "https://media.prothomalo.com/prothomalo-bangla%2F2025-12-24%2F24s3aqbb%2FCapture.PNG?rect=0%2C46%2C793%2C416&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তারেক রহমানের স্বদেশ প্রত্যাবর্তন ঘিরে কয়েক দিন ধরেই দেশের বিভিন্ন জেলা থেকে বিএনপির নেতা-কর্মীরা ঢাকায় আসতে শুরু করেন। নিজ উদ্যোগে বাস, ট্রাক ও মাইক্রোবাস ভাড়া করে হাতে বাংলাদেশ ও বিএনপির পতাকা নিয়ে রাজধানীতে প্রবেশ করেন তাঁরা।</p><p>সরেজমিনে সংবর্ধনা মঞ্চ এলাকায় গিয়ে দেখা যায়, দেশের বিভিন্ন প্রান্ত থেকে বিপুলসংখ্যক নেতা-কর্মী–সমর্থক খণ্ড খণ্ড মিছিল নিয়ে সমাবেশস্থলে জড়ো হচ্ছেন। কেউ বাসে, কেউ ট্রাকে, কেউ লঞ্চে—হাতে পতাকা, কণ্ঠে স্লোগান। অনেকে ফেসবুক লাইভ করছেন, আবার অনেকে ‘মা-মাটি ডাকছে, তারেক রহমান আসছে’, ‘তারেক রহমান বীরের বেশে, আসবে এবার বাংলাদেশে’—এমন স্লোগানে এলাকা মুখর করে তুলছেন। সেখানে পুলিশ সদস্যদের পাশাপাশি বিএনপির চেয়ারপারসন সিকিউরিটি ফোর্সের (সিএসএফ) সদস্যদের দায়িত্ব পালন করতে দেখা গেছে।</p><p>সংবর্ধনা মঞ্চের সামনে কথা হয় নর্থ সাউথ ইউনিভার্সিটি ছাত্রদলের সহসভাপতি ফেরদৌস নাভিদের সঙ্গে। তিনি বলেন, ‘তারেক রহমানের নেতৃত্বে আমরা ঐক্যবদ্ধ হয়ে একটি নতুন বাংলাদেশ গড়তে চাই, যেখানে থাকবে ন্যায়বিচার, মতপ্রকাশের স্বাধীনতা, ভোটের অধিকার ও জনগণের শাসন। এই ঐতিহাসিক মুহূর্তের অপেক্ষায় আমরা সবাই।’</p><p>টাঙ্গাইলের ঘাটাইল উপজেলা যুবদলের যুগ্ম আহ্বায়ক আনোয়ার হোসাইন বলেন, ‘বাংলাদেশের ভবিষ্যৎ প্রধানমন্ত্রী হিসেবে তারেক রহমানকে স্বাগত জানাতে ঢাকায় এসেছি।’</p></div></div></div></body></html>"
        }
    ]
}