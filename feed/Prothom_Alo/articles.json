{
    "source": "প্রথম আলো",
    "articles": [
        {
            "title": "ব্রাহ্মণবাড়িয়ায় মহাসড়কে ভোগান্তি : ‘কাজ দ্রুত শেষ না করা পর্যন্ত যানজট দূর করা কঠিন’ | প্রথম আলো",
            "time": "2025-07-25T07:20:02",
            "imgUrl": "https://media.prothomalo.com/prothomalo-bangla%2F2025-07-25%2Fo08zdl3l%2FBBariaDH125620250725Sarail-Pic-13-25-07-25.JPG?rect=0%2C0%2C1000%2C525&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সড়ক ও জনপথ, জেলা প্রশাসন ও পুলিশ সূত্রে জানা গেছে, আশুগঞ্জ নৌবন্দর থেকে সরাইল বিশ্বরোড মোড় হয়ে আখাউড়া স্থলবন্দর পর্যন্ত ৫০ দশমিক ৫৮ কিলোমিটার মহাসড়ককে চার লেনে উন্নীতকরণের কাজ ধীরগতিতে চলছে। গত ৫ আগস্ট আওয়ামী লীগ সরকার পতনের পর ভারতীয় ঋণে চলমান প্রকল্পের কাজের গতি আরও কমে যায়। একাধিকবার কাজ বন্ধও হয়ে যায়। কাজটি করছে ভারতীয় ঠিকাদার প্রতিষ্ঠান এফকনস ইনফ্রাস্ট্রাকচার লিমিটেড।</p><p>আজ সরেজমিনে দেখা যায়, বিশ্বরোড মোড় গোলচত্বর এলাকায় ছোটবড় অসংখ্য গর্তের সৃষ্টি হয়েছে। গত তিন-চার মাসে ইটবালু দিয়ে এসব গর্ত একাধিকবার ভরাট করা হলেও টেকেনি। বৃষ্টি হলেই এ গর্ত বড় আকার ধারণ করে। আর রোদে ধুলাবালুতে একাকার হয়ে পড়ে। এ ছাড়া সরাইল উপজেলা শান্তিনগর ও আশুগঞ্জ উপজেলার খড়িয়ালা এলাকায় নতুন করে গর্তের সৃষ্টি হয়েছে।</p></div></div></div></body></html>"
        },
        {
            "title": "আহান-অনীতের প্রেমে মাত, ছয় দিনে ২০০ কোটির বেশি আয় | প্রথম আলো",
            "time": "2025-07-25T07:00:00",
            "imgUrl": "https://media.prothomalo.com/prothomalo-bangla%2F2025-07-17%2Fqq9gleew%2FWhatsApp-Image-2025-07-17-at-17.34.57.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শুধু সাধারণ দর্শক নয়, বলিউডের বড় তারকারাও ‘সাইয়ারা’র প্রতি ভালোবাসা দেখিয়েছেন। আহান-অনীতার প্রশংসা করে শুভেচ্ছা জানিয়েছেন আমির খান, আলিয়া ভাট, অনিল কাপুর, শিল্পা শেঠি, শ্রদ্ধা কাপুর, রণবীর সিং, বরুণ ধাওয়ান, চাঙ্কি পান্ডে, অনন্যা পান্ডে, কার্তিক আরিয়ানসহ অনেকে। </p></div></div></div></body></html>"
        },
        {
            "title": "চট্টগ্রামে অতি ভারী বৃষ্টি ও পাহাড়ধসের সতর্কবার্তা | প্রথম আলো",
            "time": "2025-07-25T06:52:53",
            "imgUrl": "https://media.prothomalo.com/prothomalo-bangla%2F2021-09%2Fb8b23b04-a273-4881-8d07-a6489cb74104%2Fweather.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সতর্কবার্তায় বলা হয়, আজ সকাল ১০টা থেকে পরবর্তী ৪৮ ঘণ্টায় খুলনা, বরিশাল ও চট্টগ্রাম বিভাগের বিভিন্ন জায়গায় ভারী থেকে অতি ভারী বৃষ্টি হতে পারে। অতি ভারী বর্ষণের কারণে চট্টগ্রাম, রাঙামাটি, খাগড়াছড়ি, বান্দরবান ও কক্সবাজার জেলার পাহাড়ি এলাকার কোথাও কোথাও ভূমিধসের আশঙ্কা রয়েছে। এ ছাড়া অমাবস্যা ও নিম্নচাপের কারণে উপকূলীয় জেলা সাতক্ষীরা, খুলনা, বাগেরহাট, ঝালকাঠি, পিরোজপুর, বরিশাল, বরগুনা, পটুয়াখালী, ভোলা, চাঁদপুর, লক্ষ্মীপুর, নোয়াখালী, ফেনী, চট্টগ্রাম, কক্সবাজার এবং এর অদূরবর্তী দ্বীপ ও চরগুলো এক থেকে তিন ফুট অধিক উচ্চতার বায়ুতাড়িত জলোচ্ছ্বাসে প্লাবিত হতে পারে।</p><p>কোনো এলাকায় বৃষ্টি যদি ৪৪ থেকে ৮৮ মিলিমিটারের মতো হয়, তবে তাকে ভারী বৃষ্টি বলা হয়। আর বৃষ্টির পরিমাণ ৮৮ মিলিমিটারের বেশি হলে তাকে অতি ভারী বৃষ্টি বলে।</p></div></div></div></body></html>"
        },
        {
            "title": "ভারতের কোচ হতে জাভির আবেদন, খারিজ করে দিয়েছে ফেডারেশন | প্রথম আলো",
            "time": "2025-07-25T06:52:48",
            "imgUrl": "https://media.prothomalo.com/prothomalo-bangla%2F2024-05%2F9bc93e25-8400-4dde-a564-eb3bc15884e8%2F159387_01_02.jpg?rect=0%2C157%2C5374%2C2821&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কোচ মানোলো মার্কুয়েজের বিদায়ের পর ভারত জাতীয় দলের জন্য নতুন কোচ খুঁজছে অল ইন্ডিয়া ফুটবল ফেডারেশন (এআইএফএফ)। এ জন্য আগ্রহীদের আবেদন করতে বলেছিল তারা। অনেকে আগ্রহ প্রকাশ করে আবেদনও করেছেন। সেখানে একটি নাম বিস্মিত করেছে এআইএফএফ কর্তাদের।</p><p>টাইমস অব ইন্ডিয়ার প্রতিবেদনে জানানো হয়েছে, কোচ হওয়ার আগ্রহ প্রকাশকারীদের দীর্ঘ তালিকায় ছিল স্পেন ও বার্সেলোনা কিংবদন্তি এবং ক্লাবটির সাবেক কোচ জাভি হার্নান্দেজের নামও। শুধু তা–ই নয়, ভারতের সাবেক কোচ স্টিফেন কনস্টানটাইন, লিভারপুলের সাবেক খেলোয়াড় হ্যারি কিউয়েল, ভারতীয় কোচ খালিদ জামিলসহ আরও অনেকেই আবেদন করেছেন।</p></div></div></div></body></html>"
        },
        {
            "title": "চট্টগ্রামের বাজারে বেড়েছে সামুদ্রিক মাছের সরবরাহ, চড়া ইলিশের দাম | প্রথম আলো",
            "time": "2025-07-25T06:52:45",
            "imgUrl": "https://media.prothomalo.com/prothomalo-bangla%2F2025-07-25%2Fnj2b8mjf%2FWhatsApp-Image-2025-07-25-at-12.43.53-PM.jpeg?rect=0%2C113%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গতকাল বৃহস্পতিবার রাতে নগরের কয়েকটি বাজারে গিয়ে দেখা যায়, বাজারে সামুদ্রিক মাছের মধ্যে লইট্টা, কোরাল, রুপচাঁদার সরবরাহ বেশি। বেড়েছে বিভিন্ন আকারে চিংড়ির সরবরাহও। সামুদ্রিক মাছের বাইরে বাজারে রুই, কাতলা, তেলাপিয়া, পাঙাশ, কইয়ের সরবরাহ বেশি। বহদ্দারহাট ও চকবাজারে ইলিশ দেখা গেছে কম। বিক্রেতারা জানিয়েছেন, ঘাটে ইলিশের সরবরাহ ভালো, তবে দামের জন্য তাঁরা কিনছেন কম।</p><p>বাজারে প্রতি কেজি রুই-কাতলা বিক্রি হয়েছে ৩৮০ থেকে ৪৩০ টাকা। এ ছাড়া তেলাপিয়া ২৫০ থেকে ২৮০, পাঙাশ ১৮০ থেকে ২৫০, পাবদা ৪০০ থেকে ৪৫০, কই ২৮০ থেকে ৩০০ টাকা কেজি বিক্রি হতে দেখা যায়। দাম কমেছে লইট্টা মাছের। গত সপ্তাহের তুলনায় প্রায় ৩০ থেকে ৪০ টাকা কমে প্রতি কেজি লইট্টা ১২০ থেকে ১৫০ টাকায় বিক্রি হয়েছে।</p></div></div></div></body></html>"
        },
        {
            "title": "বিদ্যালয় দুদিন বন্ধ রাখার নোটিশ দিয়ে এখন কর্তৃপক্ষ বলছে, সেটি ‘ফেইক’ ছিল | প্রথম আলো",
            "time": "2025-07-25T06:44:40",
            "imgUrl": "https://media.prothomalo.com/prothomalo-bangla%2F2020-09%2Fda52c7ad-066e-4da8-8e69-adeb7ff8cdd3%2Fnetrokona.png?rect=0%2C124%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তবে সমালোচনার মুখে আজ বেলা ১১টার পর নতুন করে একটি ‘প্রতিবাদলিপি’ দেয় বিদ্যালয় কর্তৃপক্ষ। প্রধান শিক্ষকের স্বাক্ষরিত এই প্রতিবাদলিপিতে বলা হয়েছে, এনসিপির নেত্রকোনা আগমন উপলক্ষে একটি বিভ্রান্তিমূলক নোটিশ একটি পক্ষ সামাজিক যোগাযোগ মাধ্যম ফেসবুকে পোস্ট করেছে। এটি স্কুলের বিরুদ্ধে দূরভিসন্দিমূলক ও বিভ্রান্তিকর একটি ষড়যন্ত্র। প্রকৃতপক্ষে এটি সঠিক নয়। আগামী রবি ও সোমবার যথারীতি বিদ্যালয়ে ক্লাস ও পরীক্ষা চলবে।</p><p>‘প্রতিবাদলিপি’র বিষয়ে প্রধান শিক্ষক আবদুল খালেক আজ দুপুর ১২টা ২ মিনিটে প্রথম আলোকে বলেন, আগের নোটিশটি ‘ফেইক’ ছিল। আগেরটি তাঁর স্বাক্ষর ছিল না। এখানে কীভাবে কী হয়েছে তিনি বুঝতে পারেননি। কোনো ধরনের চাপের মুখে সিদ্ধান্ত পরিবর্তনের কথাও অস্বীকার করেন তিনি।</p><p>নেত্রকোনার অতিরিক্ত পুলিশ সুপার (এসপি পদে পদোন্নতিপ্রাপ্ত) সাহেব আলী পাঠান প্রথম আলোকে বলেন, পুলিশ লাইনস স্কুলে পুলিশ অবস্থান করবে তাই পরীক্ষা স্থগিত ও বিদ্যালয় বন্ধ ঘোষণা করা হয়েছে, এই বিষয় সঠিক নয়। এমন কোনো সিদ্ধান্ত নেওয়া হয়নি। এটা সামাজিক যোগাযোগমাধ্যমে বিভ্রান্তি ছড়াতে পারে। স্কুল সঠিক নিয়মেই চলবে। আর বাইরে থেকে আসা ৬৬ জন পুলিশ সদস্যকে পুলিশ লাইনসেই রাখা হবে।</p></div></div></div></body></html>"
        },
        {
            "title": "স্টারলিংকের ইন্টারনেট পরিষেবায় ‘বিরল’ বিভ্রাট | প্রথম আলো",
            "time": "2025-07-25T06:17:01",
            "imgUrl": "https://media.prothomalo.com/prothomalo-bangla%2F2025-07-25%2Fpvdyzg06%2FStarlink-Reuters.jpg?rect=0%2C36%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইন্টারনেট পরিষেবা বিঘ্নের বিষয়টি পর্যবেক্ষণকারী প্রতিষ্ঠান ডাউনডিটেক্টর জানিয়েছে, স্থানীয় সময় বেলা তিনটার দিকে যুক্তরাষ্ট্র ও ইউরোপের ব্যবহারকারীরা স্টারলিংকের ইন্টারনেট ব্যবহার করতে গিয়ে সমস্যায় পড়েন। প্রায় ৬১ হাজার ব্যবহারকারী প্রতিষ্ঠানটির কাছে ইন্টারনেট সংযোগে বিঘ্ন ঘটার কথা জানিয়েছেন।</p><p>বিশ্বজুড়ে ১৪০টি দেশ ও ভূখণ্ডে ইন্টারনেট পরিষেবা দিয়ে থাকে স্টারলিংক। ব্যবহারকারী রয়েছেন ৬০ লাখের বেশি।</p><p>পরে স্টারলিংকের পক্ষ থেকে সামাজিক যোগাযোগমাধ্যম এক্সে পোস্ট দিয়ে ইন্টারনেট পরিষেবা বিঘ্নের কথা আনুষ্ঠানিকভাবে জানানো হয়। স্টারলিংক জানায়, তারা এর সমাধান করতে সক্রিয়ভাবে কাজ করে যাচ্ছে।</p></div></div></div></body></html>"
        },
        {
            "title": "আবদুল্লাহ আবু সায়ীদের ৮৬তম জন্মদিন | প্রথম আলো",
            "time": "2025-07-25T06:13:27",
            "imgUrl": "https://media.prothomalo.com/prothomalo-bangla%2F2025-07-25%2F3ghn3hc2%2FWhatsApp-Image-2025-07-25-at-12.25.05-PM.jpeg?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p>ওরা আমাকে বলল, স্যার, আমরা রবীন্দ্রজন্মশতবার্ষিকী পালন করতে যাচ্ছি। বিচারপতি মুর্শেদ (সৈয়দ মাহবুব মুর্শেদ) কমিটি গঠন করবেন। তিনি সভাপতি হতে রাজি হয়েছেন। আপনাকে সম্পাদক হতে হবে। পরবর্তী সময়ে জেনেছিলাম বিচারপতি মুর্শেদের সঙ্গে তখনও ওদের আলোচনা হয় নি। আমাকে রাজি করানোর জন্যে এই কৌশল নিয়েছিল। যা-ই হোক, কিছুক্ষণ কথাবার্তার পর বুঝলাম ছেলেগুলো সিরিয়াস, যথেষ্ট গুরুত্বের সাথে আটঘাট বেঁধে নেমেছে। ওদের কথার সুরে একটা ডেসপারেশন ছিল, বুঝলাম আমাকে রাজি হতেই হবে।...</p><p>এসব ছেলেদের সঙ্গে ছিল মনজুরে মওলা, আতাউল হক। এরা সবসময় নিজেদের মধ্যে আলাপ-আলোচনা করত।...এ ব্যাপারে ঢাকা শহরের তিনটি উদ্যোগের কথা আমি জানি। একটি হলো কেন্দ্রীয় উদ্যোগ, যার প্রধান ছিলেন বিচারপতি মুর্শেদ আর একটি ছিল ডাকসুর উদ্যোগ, যার প্রথম দিনের অনুষ্ঠানে সভানেত্রী ছিলেন বেগম সুফিয়া কামাল। তৃতীয় উদ্যোগটি ছিল প্রেসক্লাবের। তারাও একটি বড় রকমের প্রোগ্রাম নিয়েছিল। আমাদের কমিটিতে কারা কারা ছিলেন তাদের সবার নাম আমার মনে নেই। যতদূর মনে করতে পারছি গোবিন্দ চন্দ্র দেব, মুনীর চৌধুরী, অধ্যাপক হাই, নীলিমা ইব্রাহীম, আনিসুজ্জামান, রফিকুল ইসলাম, হাসান হাফিজুর রহমান, সাইয়িদ আতীকুল্লাহ, জ্যোতিপ্রকাশ দত্ত, এরা ছিলেন।</p><p>আবদুল্লাহ আবু সায়ীদ, মোশতাক এমন সংকল্প করেছিল যে, প্রয়োজন হলে এই উৎসব করতে গিয়ে ওরা একটা একাডেমিক ইয়ার নষ্ট করবে। ছেলেগুলো একটা বিশেষ কঠিন সময়ে দারুণ কাজ করেছিল।...</p><p>[মনজুরে মওলা সম্পাদিত ‘শ্রাবণ’ সাহিত্য পত্রিকায় প্রকাশিত অধ্যাপক খান সারওয়ার মুরশিদের একটি সাক্ষাৎকারের অংশবিশেষ, যা পরবর্তী সময়ে বিডিনিউজ টোয়েন্টিফোর ডট কম-এ (১৭ জানুয়ারি ২০২০) এবং তারও পরে অধ্যাপক সায়ীদকে নিয়ে বিভিন্নজনের স্মৃতি-সংকলন ‘আবদুল্লাহ আবু সায়ীদ: বহুমুখিতায় ও স্বপ্নচারিতায়’ (নালন্দা, ২০২১) গ্রন্থে প্রকাশিত।]</p><p>সামরিক শাসকের রোষদৃষ্টি উপেক্ষা করে মাত্র কজন বন্ধুকে নিয়ে এমন একটি আয়োজনের প্রত্যুৎপন্ন পরিকল্পনা যিনি করতে পারেন, বাকিটা জীবন যে তিনি নানা প্রকার সাংগঠনিক উদ্যোগে ব্যয় করবেন আর মানুষ এবং সংঘকেই করে তুলবেন নিজের মোক্ষ—বিচিত্র কী।</p><p>ব্যতিক্রম ঘটেনি। জীবনব্যাপী একে একে নানা রকম সংগঠন, সংঘবদ্ধ আয়োজন আর সাংগঠনিক কার্যক্রমকে যথার্থই নিজের চারণক্ষেত্র করে তুলেছেন সায়ীদ—সমষ্টির প্রয়োজনে এবং অবশ্যই জাতির মননটাকে আরেকটু উঁচুতে উত্তরণের লক্ষ্যে।</p></div></div></body></html>"
        },
        {
            "title": "নির্বাচিত সরকারের প্রধানমন্ত্রী ও মন্ত্রীদের জন্য বাসা খোঁজা হচ্ছে | প্রথম আলো",
            "time": "2025-07-25T06:02:08",
            "imgUrl": "https://media.prothomalo.com/prothomalo-bangla%2F2023-06%2F369e8802-6697-48fe-a4bb-a47f98f0c95d%2FWhatsApp_Image_2023_06_17_at_7_45_04_PM.jpeg?rect=0%2C85%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজধানীর মিন্টো রোড ও হেয়ার রোডে মন্ত্রীদের জন্য বাংলো বাড়ি আছে ১৫টি। এ ছাড়া বেইলি রোডে ‘মিনিস্টার্স অ্যাপার্টমেন্ট’ নামে তিনটি ভবন রয়েছে। সেখানে ৩০ জন মন্ত্রীর থাকার ব্যবস্থা (ফ্ল্যাট) আছে। প্রতিটি ফ্ল্যাটের আয়তন প্রায় ৫ হাজার বর্গফুট। এ ছাড়া গুলশানের একটি সরকারি বাংলো বাড়িতে বিভিন্ন সময় কোনো না কোনো মন্ত্রী থেকেছেন। সে হিসাবে ৪৬ জন মন্ত্রীর থাকার ব্যবস্থা আছে। এরপরও নতুন সরকারের মন্ত্রীদের জন্য কেন বাড়ি খুঁজতে হচ্ছে, সে প্রশ্ন উঠেছে।</p><p>গণপূর্ত মন্ত্রণালয় সূত্র বলছে, মন্ত্রীদের জন্য নির্ধারিত ৩০টি ফ্ল্যাটের মধ্যে এখন ১২টিতে থাকছেন সুপ্রিম কোর্ট ও হাইকোর্টের বিচারপতিরা। বাকি ১৮টির মধ্যে ১৪টিতে থাকছেন দুজন উপদেষ্টা, প্রধান উপদেষ্টার চারজন বিশেষ সহকারী, চারজন নির্বাচন কমিশনার, দুর্নীতি দমন কমিশনের দুজন কমিশনারসহ সরকারের উচ্চপর্যায়ে কর্মকর্তারা।</p><p>যদিও বিচারপতি ও আমলাদের জন্য নির্ধারিত ফ্ল্যাট আছে। সেগুলোর অনেকগুলো খালি পড়ে আছে। ‘মিনিস্টার্স অ্যাপার্টমেন্ট’-এ বিচারপতিসহ উচ্চপর্যায়ের সরকারি কর্মকর্তাদের থাকার বিষয়টি বেআইনি নয় বলে জানিয়েছে সরকারি আবাসন পরিদপ্তর। কিন্তু সাবেক একজন বিচারপতি নাম প্রকাশ না করার শর্তে প্রথম আলোকে বলেছেন, বিচারপতিরা মন্ত্রীদের (এখন উপদেষ্টা) সঙ্গে একই ভবনে, একই কমপ্লেক্সে থাকবেন, এটা অনৈতিক।</p><p>রাজধানীর কাকরাইলে সুপ্রিম কোর্টের বিচারপতিদের জন্য ২০ তলা আবাসিক ভবন রয়েছে। দেড় একর জায়গার ওপর নির্মিত ওই ভবনে মোট ৭৬টি ফ্ল্যাট রয়েছে। প্রতিটি ফ্ল্যাটের আয়তন সাড়ে তিন হাজার বর্গফুট। গণপূর্ত মন্ত্রণালয়ের তথ্যমতে, সেখানে ২৪টি ফ্ল্যাট এখনো খালি।</p></div></div></div></body></html>"
        },
        {
            "title": "অকালে হারিয়ে যাওয়া সন্তানের জন্য মায়ের আকুতি নিয়ে গান | প্রথম আলো",
            "time": "2025-07-25T06:00:00",
            "imgUrl": "https://media.prothomalo.com/prothomalo-bangla%2F2025-07-25%2Fknbumavm%2FWhatsApp-Image-2025-07-25-at-11.15.37.jpeg?rect=0%2C143%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফেসবুকে গানটি প্রকাশের পর অভিনেতা চঞ্চল চৌধুরী, নাজনীন হাসান চুমকি, সংগীতশিল্পী পান্থ কানাইসহ শোবিজের অনেকেই মন্তব্য করেছেন। একেকটা মন্তব্য যেন একেকটা শোকবার্তা। চঞ্চল চৌধুরী ও পান্থ কানাই কান্নার ইমোজি দিয়েছেন, আর নাজনীন চুমকি লিখেছেন, ‘ওরে কলিজার সন্তানেরা।’ অভিনেত্রী পারভীন পারু লিখেছেন, ‘উফফফ, বুকের ভেতর বাতাস বন্ধ হয়ে যায়, চোখের পানি শুকায় না, আহ সন্তান আগুনে পোড়া ছোট পাখিগুলো! ওরা তো পাপ করার বয়সেও পৌঁছাতে পারেনি।’ সংগীতশিল্পী অন্তু দাস লিখেছেন, ‘ফুলগুলো ছিল আমাদের।’</p></div></div></div></body></html>"
        },
        {
            "title": "এখন যেমন ফ্রিজের নকশা চলছে | প্রথম আলো",
            "time": "2025-07-25T06:00:00",
            "imgUrl": "https://media.prothomalo.com/prothomalo-bangla%2F2024-03%2Fb391f4b2-3dd2-4a34-be46-5558a30321bf%2FUntitled_1.jpg?rect=0%2C0%2C2080%2C1092&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>জায়গা বুঝে ফ্রিজ</strong></p><p>খুব ছোট ঘরে বিশাল ফ্রিজ সুন্দর দেখায় না। তাই এমন আকারের ফ্রিজ বেছে নেওয়া উচিত, যাতে চোখে পড়ার মতো বৈসাদৃশ্য তৈরি হবে না। হয়তো ডাবল ডোরের চমৎকার একটা ফ্রিজ পছন্দ করলেন, কিন্তু যেখানে ফ্রিজ রাখবেন, সেখানে জায়গা খুব কম। সে ক্ষেত্রে কিন্তু অন্দরের সৌন্দর্যের ভারসাম্য নষ্ট হবে। অনেক বাড়িতেই ফ্রিজ রাখা হয় খাবার ঘরে, কেউ আবার রান্নাঘর কিংবা লবিতে ফ্রিজ রাখেন। </p><p>ডিনার ওয়াগন কিংবা কিচেন ক্যাবিনেটের পাশের একটা অংশে ফ্রিজ রাখার চল রয়েছে, যাতে দেখে মনে হয়, ফ্রিজটা ওই আসবাবের সঙ্গেই মানানসইভাবে ‘সেট’ হয়ে আছে। কতজনের জন্য ফ্রিজটা ব্যবহার করা হবে, কোথায় কীভাবে ফ্রিজ রাখবেন, সেসব ভাবনা মাথায় রেখেই ফ্রিজ বাছাই করা প্রয়োজন। </p><p><strong>রঙে, নকশায় ফ্রিজ</strong></p><p>আধুনিক অন্দরসজ্জায় ধূসর কিংবা কালো রঙের ফ্রিজ বেশ মানায়। হালকা নীল আর ধূসরের মাঝামাঝি একটা শেডও দারুণ। রংটা ম্যাট হতে পারে, আবার গ্লসিও হতে পারে। তবে রঙের শেডটাই বেশি গুরুত্বপূর্ণ। ফ্রিজের গায়ে খুব বেশি কারুকাজ আধুনিক অন্দরে মানানসই না। তবে কারুকাজ করা ফ্রিজে আগ্রহ থাকলে হালকা নকশা বাছাই করাই ভালো। চাইলে ফ্রিজ ম্যাগনেট ব্যবহার করে বৈচিত্র্য আনতে পারেন। </p></div></div></div></body></html>"
        },
        {
            "title": "চট্টগ্রাম বিশ্ববিদ্যালয়ের নিয়োগে দলীয়করণ হচ্ছে, অভিযোগ বিএনপিপন্থী শিক্ষকদের | প্রথম আলো",
            "time": "2025-07-25T05:51:46",
            "imgUrl": "https://media.prothomalo.com/prothomalo-bangla%2F2025-01-02%2Fjxiqczgo%2F1.webp?rect=0%2C6%2C540%2C284&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিশ্ববিদ্যালয় সূত্র জানায়, বিশ্ববিদ্যালয়ের শিক্ষক নিয়ে প্রতি বিভাগে আলাদা নিয়োগ বোর্ড থাকলেও কর্মচারী নিয়োগের ক্ষেত্রে তা নেই। এ ক্ষেত্রে কেন্দ্রীয় বোর্ড রয়েছে। এখন যত নিয়োগপ্রক্রিয়া চলছে বেশির ভাগই তৃতীয় ও চতুর্থ শ্রেণির কর্মচারীর। সহ-উপাচার্য (প্রশাসন) অধ্যাপক মো. কামাল উদ্দিন এই নিয়োগ বোর্ডের আহ্বায়ক। এর বাইরে সহ-উপাচার্য (একাডেমিক) অধ্যাপক শামীম উদ্দিন খান ও ভারপ্রাপ্ত রেজিস্ট্রার মোহাম্মদ সাইফুল ইসলামও ওই বোর্ডে সদস্য হিসেবে রয়েছেন। তাঁরা তিনজন বিশ্ববিদ্যালয়ের বিএনপি ও জামায়াতপন্থী শিক্ষকদের সংগঠন সাদা দলের সঙ্গে যুক্ত ছিলেন। তবে বিএনপিপন্থী শিক্ষকদের আরেক সংগঠন জাতীয়তাবাদী শিক্ষক ফোরামের নেতাদের দাবি, সাদা দল শুধু জামায়াতপন্থী শিক্ষকদের।</p><p>জানতে চাইলে সহ-উপাচার্য অধ্যাপক মো. কামাল উদ্দিন প্রথম আলোকে বলেন, তিনি নিয়োগ বোর্ডে একা ছিলেন না। জাতীয়তাবাদী শিক্ষক ফোরামের সদস্যরাও ছিলেন। তাঁরা নিয়োগ চলাকালীন কোনো আপত্তি দেয়নি। এখন অভিযোগ জানাতে হলে নির্দিষ্ট করে কোথায় অনিয়ম হয়েছে, তা বলতে হবে। তাঁরা পূর্ণ স্বচ্ছতার সঙ্গেই নিয়োগ দিচ্ছেন।</p><p>জাতীয়তাবাদী শিক্ষক ফোরামের অভিযোগ কল্পনাপ্রসূত বলে দাবি করেন বিশ্ববিদ্যালয়ের ভারপ্রাপ্ত রেজিস্ট্রার মোহাম্মদ সাইফুল ইসলাম। তিনি বলেন, অতীতে এমন নিরপেক্ষ নিয়োগ হয়নি। তাঁদের কার্যালয়ে দক্ষ লোকবলের ঘাটতি রয়েছে, সে ঘাটতি পূরণে সর্বোচ্চ স্বচ্ছতা বজায় রেখেই নিয়োগ কার্যক্রম চালাচ্ছেন। তাঁর ধারণা, নিয়োগ বোর্ডের সদস্য হিসেবে না থাকার আক্ষেপ অথবা দলীয় কারণে এ চিঠি দেওয়া হতে পারে।</p></div></div></div></body></html>"
        },
        {
            "title": "টাকার বস্তা খুলেছে লিভারপুল, খরচ এ পর্যন্ত প্রায় ৫ হাজার কোটি টাকা | প্রথম আলো",
            "time": "2025-07-25T05:47:15",
            "imgUrl": "https://media.prothomalo.com/prothomalo-bangla%2F2025-06-21%2Fmuielu19%2Fflo.jpg?rect=0%2C0%2C1440%2C756&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-04%2Fjpta0zpb%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এর আগে লিভারপুল দলে ভিড়িয়েছে ফ্লোরিয়ান ভির্টৎস (১২ কোটি ৫০ লাখ ইউরো), মিলোজ কেরকেজ (৪কোটি ৬৯ লাখ ইউরো), জেরেমি ফ্রিমপং (৪ কোটি ইউরো), আরমিন পেচসি (১০ লাখ ৭৮ হাজার ইউরো)। সব মিলিয়ে এখন পর্যন্ত লিভারপুলের খরচ প্রায় ৩০ কোটি ৮৬ লাখ ইউরো (২৯ কোটি ৫৫ লাখ পাউন্ড) বা বাংলাদেশি মুদ্রায় প্রায় ৪ হাজার ৮৭৭কোটি টাকা।</p><p>লিভারপুলের এই খরচ চলতি মৌসুমে সব লিগ মিলিয়ে কোনো দলের সর্বোচ্চ তো বটেই, এমনকি ২০১৬ সালের পর প্রিমিয়ার লিগের কোনো ক্লাবের দলবদলে যৌথভাবে দ্বিতীয় সর্বোচ্চ খরচও বটে। শেষ পর্যন্ত শীর্ষে উঠতে না পারলেও খুব শিগগির এককভাবে দ্বিতীয় স্থানে উঠে আসার সুযোগ রয়েছে লিভারপুলের।</p></div></div></div></body></html>"
        },
        {
            "title": "শেরপুর সীমান্তে নারী ও শিশুসহ ২১ রোহিঙ্গা ঠেলে পাঠিয়েছে বিএসএফ | প্রথম আলো",
            "time": "2025-07-25T05:33:52",
            "imgUrl": "https://media.prothomalo.com/prothomalo-bangla%2F2021-05%2F0a6d2186-599b-4656-b8ec-8e504c679d40%2F66042fa9d8f99c8b197fa32d5877ec04_Jhenidah_BSF_Photo_11_02_15_2_.jpg?rect=0%2C10%2C1000%2C525&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শেরপুরের নালিতাবাড়ী উপজেলার নাকুগাঁও সীমান্ত দিয়ে নারী, শিশুসহ ২১ জন রোহিঙ্গাকে ঠেলে পাঠিয়েছে ভারতের সীমান্তরক্ষী বাহিনী (বিএসএফ)। গতকাল বৃহস্পতিবার রাত সোয়া একটার দিকে উপজেলার হাতিপাগাড় বিজিবি ক্যাম্পের আওতাধীন নাকুগাঁও সীমান্ত এলাকা দিয়ে তাঁদের ঠেলে পাঠায় ভারতের কিলাপাড়া বিএসএফ ক্যাম্পের সদস্যরা।</p><p>পরে বিজিবির টহল দল ওই ২১ জনকে আটক করে স্থানীয় একটি সরকারি প্রাথমিক বিদ্যালয়ে রাখেন। তাঁদের মধ্যে প্রাপ্তবয়স্ক ৫ পুরুষ ও ৫ নারী এবং ১১ জন অপ্রাপ্তবয়স্ক ও শিশু।</p></div></div></div></body></html>"
        }
    ]
}