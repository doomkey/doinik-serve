{
    "source": "প্রথম আলো",
    "articles": [
        {
            "title": "সমবায় আন্দোলন থেকে মহারাষ্ট্রের রাজনীতিতে প্রভাবশালী হয়ে উঠেছিলেন অজিত | প্রথম আলো",
            "time": "2026-01-28T07:23:59",
            "imgUrl": "https://media.prothomalo.com/prothomalo-bangla%2F2026-01-28%2Flj2jgxrr%2FAjit-Profile.jpg?rect=0%2C0%2C760%2C399&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অজিত পাওয়ার প্রবীণ নেতা শরদ পাওয়ারের ভাতিজা।</p><p>অজিত পাওয়ার সমবায় খাতের মাধ্যমে জনসেবায় প্রবেশ করেন। ১৯৮২ সালে একটি স্থানীয় চিনি কারখানার বোর্ডে আসন জিতে নেন তিনি। তিনি দ্রুত সমবায় আন্দোলনের এক গুরুত্বপূর্ণ ব্যক্তিত্বে পরিণত হন।</p><p>অজিত ১৬ বছর ধরে পুনে জেলার সেন্ট্রাল কো–অপারেটিভ ব্যাংকের চেয়ারম্যান হিসেবে দায়িত্ব পালন করেন। তিনি একটি শক্তিশালী সাংগঠনিক ভিত্তি তৈরি করেছিলেন, যা তাঁকে বিধানসভায় প্রতিনিধিত্ব করতে সাহায্য করেছিল।</p><p>১৯৯১ সালে অজিত বারামতি আসন থেকে নির্বাচিত হন। তিনি সেই আসন থেকে পরবর্তী সব নির্বাচনে জিতেছেন, কখনো হারেননি। বারামতি থেকে ছয়বার বিধায়ক হন অজিত। এটি মহারাষ্ট্র রাজ্যের সবচেয়ে নিরাপদ ও রাজনৈতিকভাবে গুরুত্বপূর্ণ আসনের একটি।</p><p>তৃণমূল পর্যায়ে সম্পৃক্ততার জন্য অজিত বেশ পরিচিত। সেচ, শিক্ষা ও অবকাঠামোতে বিনিয়োগের মাধ্যমে বারামতিকে একটি আদর্শ কেন্দ্র হিসেবে রূপান্তরের জন্য অজিত পাওয়ারকে কৃতিত্ব দেওয়া হয়ে থাকে।</p></div></div></div></body></html>"
        },
        {
            "title": "‘মেসি ঈশ্বরের আশীর্বাদ পাওয়া এক জাদুকর, আর রোনালদো...’ | প্রথম আলো",
            "time": "2026-01-28T03:50:00",
            "imgUrl": "https://media.prothomalo.com/prothomalo-bangla%2F2026-01-27%2F30y4w9hi%2FWhatsApp_Image_2026_01_27_at_21_14_23.jpeg?rect=0%2C85%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"   \n                  story-element\"><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">পিএসজির জার্সিতে দি মারিয়া</figcaption><figcaption class=\"story-element-image-attribution\">রয়টার্স</figcaption></p></div></div><div class=\"story-element NTmkv\"><span class=\"inline\"><p><strong>দি মারিয়া:</strong> হ্যাঁ। কিলিয়ান কয়েক বছর ধরেই বিশ্বসেরাদের একজন। ব্যক্তিগত পুরস্কারের ক্ষেত্রে দলগত শিরোপার একটা প্রভাব থাকে ঠিকই, কিন্তু ও প্রতিদিন মাঠে যা করে, তাতে বোঝা যায়, ও অনন্য। আমার মতে আজকের ফুটবল বিশ্বে সে-ই সেরা। ও যখন নিজের ছন্দে থাকে, একাই ম্যাচের ভাগ্য গড়ে দিতে পারে।</p></span></div></div></body></html>"
        },
        {
            "title": "সাংবাদিক আনিস আলমগীরকে এবার দুদকের মামলায় গ্রেপ্তার দেখানো হলো | প্রথম আলো",
            "time": "2026-01-28T07:13:36",
            "imgUrl": "https://media.prothomalo.com/prothomalo-bangla%2F2025-12-15%2F2i479r9g%2FAnis_Alamgir.jpg?rect=0%2C5%2C841%2C442&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অভিযোগে আরও বলা হয়, আনিস আলমগীরের বৈধ আয়ের উৎস থেকে মোট আয় পাওয়া গেছে ৯৯ লাখ ৯ হাজার ৮৫১ টাকা। এর মধ্যে অতীত সঞ্চয় ৫৪ লাখ ৪৫ হাজার ৮২১ টাকা, টক শো ও কনসালটেন্সি থেকে আয় ১৯ লাখ ৩৯ হাজার ৯৭৭ টাকা, প্লট বিক্রি থেকে ২২ লাখ টাকা এবং সঞ্চয়পত্র ও ব্যাংক সুদ বাবদ ৩ লাখ ২৪ হাজার ৫৩ টাকা অন্তর্ভুক্ত। ঘোষিত ও গ্রহণযোগ্য আয়ের তুলনায় তাঁর ৩ কোটি ২৬ লাখ ৪৮ হাজার ৯৩৮ টাকার সম্পদ বেশি পাওয়া গেছে, যা মোট অর্জিত সম্পদের প্রায় ৭৭ শতাংশ। এ অর্থকে জ্ঞাত আয়বহির্ভূত সম্পদ হিসেবে উল্লেখ করা হয়েছে অভিযোগপত্রে।</p><p>গত বছরের ১৪ ডিসেম্বর রাজধানীর ধানমন্ডির একটি ব্যায়ামাগার থেকে আনিস আলমগীরকে জিজ্ঞাবাসাবাদের জন্য ঢাকা মহানগর গোয়েন্দা পুলিশের (ডিবি) কার্যালয়ে নেওয়া হয়। পরে তাঁকে সন্ত্রাসবিরোধী আইনে গ্রেপ্তার দেখানো হয়। ১৫ ডিসেম্বর তাঁকে ঢাকার চিফ মেট্রোপলিটন ম্যাজিস্ট্রেট (সিএমএম) আদালতে তোলা হয়।</p><p>ওই দিন আনিস আলমগীরের জামিন আবেদন করা হয়। আদালত জামিন নামঞ্জুর করে পাঁচ দিনের রিমান্ডে পাঠানোর আদেশ দেন। রিমান্ড শেষে ২০ ডিসেম্বর কারাগারে পাঠানো হয় তাঁকে। এর পর থেকে তিনি কারাগারে আছেন।</p></div></div></div></body></html>"
        },
        {
            "title": "এইচএসসি ২০২৬। সমাজকর্ম ১ম পত্র: সৃজনশীল প্রশ্ন (অধ্যায়-১)-সমাজকর্ম একটি সেবা ও কল্যাণধর্মী পেশা | প্রথম আলো",
            "time": "2026-01-28T07:11:04",
            "imgUrl": "https://media.prothomalo.com/prothomalo-bangla%2F2021-01%2Fac27c1a0-10b6-4c6b-9aa9-57ed6e491f26%2Fc76f3810-f23e-4b9d-bc6a-f8f373c79131.png?rect=0%2C0%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>উত্তর</strong></p><p><strong>ক. </strong><em>Introduction to Social Welfare</em> গ্রন্থটি ওয়াল্টার এ ফ্রিডল্যান্ডারের লেখা।</p><p><strong>খ. </strong></p><p>সমাজকর্ম হলো একটি সুসংগঠিত, সুশৃঙ্খল ও বৈজ্ঞানিক পদ্ধতিনির্ভর সমস্যা সমাধানের প্রক্রিয়া। যেকোনো ধরনের আর্থসামাজিক সমস্যার স্থায়ী, কার্যকর ও বিজ্ঞানসম্মত সমাধানের জন্য সমাজকর্ম কতগুলো সুনির্দিষ্ট পদ্ধতির আওতায় সমস্যা সমাধানের প্রচেষ্টা চালায়। এতে তিনটি মৌলিক ও তিনটি সহায়ক পদ্ধতির মাধ্যমে সমস্যাগ্রস্ত ব্যক্তিদের সাহায্য করা হয়। এসব পদ্ধতির সাহায্যে সমাজকর্ম ব্যক্তি, দল ও সমষ্টিকে স্বাবলম্বী করে তোলে। তাই বলা হয়, সমাজকর্ম একটি পদ্ধতিনির্ভর সমাধানের প্রক্রিয়া।</p><p><strong>গ. </strong></p><p>বিভা সমাজকর্ম বিষয়ে স্নাতকোত্তর ডিগ্রি অর্জন করেছে।<br>সমাজের সব স্তরের মানুষের আর্থ-মনো–সামাজিক সমস্যার বাস্তবমুখী সমাধানের লক্ষ্যে সমাজকর্ম পেশার উদ্ভব হয়েছে। তাই সাধারণভাবে একে কল্যাণধর্মী বিষয় ও পেশা হিসেবে চিহ্নিত করা যায়। এর বেশ কিছু সাধারণ বৈশিষ্ট্য বিদ্যমান।</p><p>সমাজকর্মের নির্দিষ্ট কর্মপদ্ধতির আওতায় জাতি-ধর্ম-বর্ণ, শ্রেণি, বয়স লিঙ্গভেদে সবাই সেবা লাভের অধিকারী। এটি একটি বিশেষ জ্ঞান ও দক্ষতানির্ভর সেবাকর্ম। এখানে সমাজকর্মী ও সাহায্যার্থী—উভয়ের মধ্যকার পারস্পরিক সম্পর্ককে অত্যন্ত গুরুত্বের সঙ্গে বিবেচনা করতে হয়। আবার বিভিন্ন পদ্ধতি ও প্রক্রিয়ার মাধ্যমে সমাজকর্ম ব্যক্তি, দল ও সমষ্টির সমাধান এবং উন্নয়নে বিভিন্ন কার্যক্রম পরিচালনা করে। এ লক্ষ্যে সমাজকর্মের কার্যক্রম প্রতিকার, প্রতিরোধ ও উন্নয়ন—এ তিনটি ভূমিকাকে কেন্দ্র করে আবর্তিত হয়। এ ছাড়া প্রতিটি পেশার মতো সমাজকর্মের কিছু মূল্যবোধ ও ব্যবহারিক নীতিমালা রয়েছে। উদ্দীপকে বিভার ক্ষেত্রেও আমরা একই রকম চিত্র দেখি। সে সমাজকর্ম বিষয়ে স্নাতকোত্তর ডিগ্রি লাভ করেছে। ওপরে তার পঠিত বিষয়ের বৈশিষ্ট্য আলোচিত হয়েছে।</p></div></div></div></body></html>"
        },
        {
            "title": "অজিত পাওয়ারকে বহনকারী উড়োজাহাজটি ৩৫ মিনিট আকাশে ছিল, অবতরণের আগমুহূর্তে বিধ্বস্ত | প্রথম আলো",
            "time": "2026-01-28T07:06:25",
            "imgUrl": "https://media.prothomalo.com/prothomalo-bangla%2F2026-01-28%2Fyl7rkgr2%2FAjit-Pawar.avif?rect=0%2C0%2C600%2C315&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>লিয়ারজেট ৪৫ হলো কানাডার বম্বার্ডিয়ার অ্যারোস্পেসের তৈরি মাঝারি আকারের বিজনেস জেট। ৯ আসনের এই উড়োজাহাজটি দিল্লির ভিএসআর এভিয়েশনের ছিল।</p><p>ডিজিসিএর রেকর্ড অনুযায়ী, ভিএসআর এভিয়েশনের কাছে মোট ১৮টি উড়োজাহাজ ছিল। প্রতিষ্ঠানটির কার্যালয় দিল্লির বসন্ত কুঞ্জ এলাকায় অবস্থিত। তাদের প্রধান কাজ হলো—বেসরকারি জেট ভাড়া দেওয়া ও এয়ার অ্যাম্বুলেন্স সেবা প্রদান করা।</p><p>নথিপত্র অনুযায়ী, বিজয় কুমার সিং ও রোহিত সিং ভিএসআর এভিয়েশনের পরিচালক। তাঁরা দুজনেই পেশায় পাইলট।</p><p>প্রতিষ্ঠানটির ওয়েবসাইট ঘেঁটে দেখা যায়, তাদের প্রায় ১৫ বছরের অভিজ্ঞতা রয়েছে। এতে ৬০ জনের বেশি পাইলট কাজ করেন।</p></div></div></div></body></html>"
        },
        {
            "title": "জাতিকে আর বিভক্ত করতে চাই না: জামায়াতের আমির শফিকুর | প্রথম আলো",
            "time": "2026-01-28T07:04:42",
            "imgUrl": "https://media.prothomalo.com/prothomalo-bangla%2F2026-01-28%2F1dgfygnq%2FJamat-Amir.jfif?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নিজের নির্বাচনী এলাকার বিভিন্ন সমস্যার কথা তুলে ধরে শফিকুর রহমান বলেন, ‘আমরা আশা করি, সমবেতভাবে এলাকাবাসীকে সঙ্গে নিয়ে একটা আদর্শ এলাকা গড়তে পারব। এখানে অনেক সমস্যা আছে। জলাবদ্ধতার সমস্যা, রাস্তাঘাটের সমস্যা, স্কুল-কলেজের সমস্যা। এখানে কোনো বিশ্ববিদ্যালয় নেই, আদর্শ মানের মানসম্মত কোনো হাসপাতাল নেই, খেলার মাঠ নেই, পার্ক নেই, ওয়াকওয়ে নেই, বিশ্রামের, ব্যায়ামের কোনো জায়গা নেই। এই ধরনের অনেকগুলো সমস্যা আছে। আমরা আলহামদুলিল্লাহ এই এলাকা নিয়ে রূপকল্প তৈরি করেছি। সবাইকে নিয়েই সমাধান করব। আপনারা দোয়া করবেন।’</p><p>আমির শফিকুর রহমান বলেন, ‘এই এলাকাকে আমি অন্তরে ধারণ করি। এই এলাকা নিয়ে স্বপ্ন দেখি, যেমন সারা দেশ নিয়ে স্বপ্ন দেখি। তবে যেহেতু আমি এখান থেকে নির্বাচন করব, এটার জন্য আলাদা করে স্বপ্ন দেখি। এখানকার প্রতিটি সমস্যাকে নিজের মনোজগতে তুলে আনার চেষ্টা আমি করতেছি। আল্লাহ যদি সুযোগ দেন, তাঁর একান্ত মেহেরবানিতে এবং জনগণের রায়ে, ভোটে, তাহলে আমরা ইনশা আল্লাহ এই এলাকাকে একটা আদর্শ এলাকা হিসেবে গড়ে তোলার চেষ্টা করব।’</p></div></div></div></body></html>"
        },
        {
            "title": "মনের কষ্ট কাকে বলবেন | প্রথম আলো",
            "time": "2026-01-28T06:58:00",
            "imgUrl": "https://media.prothomalo.com/prothomalo-bangla%2F2026-01-27%2Fc0kgpk7z%2Fpexels-mmrshanto70-6000576.jpg?rect=0%2C75%2C4000%2C2100&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আমরা প্রায়ই মনে করি, আমাদের দুঃখ-কষ্টগুলো অন্যের কাছে শেয়ার করলে অন্তর কিছুটা হালকা হবে। কেউ হয়তো সমাধান দেবে অথবা সহমর্মিতার হাত বাড়িয়ে দেবে। কিন্তু বাস্তবতা অধিকাংশ সময় ভিন্ন হয়।</p><p>সব মানুষ আমাদের অনুভূতি বোঝার বা সত্যিকারের সহানুভূতি দেখানোর ক্ষমতা রাখে না। অনেক ক্ষেত্রেই মানুষ অন্যের দুর্বলতা বা দুঃখের সুযোগ নেয়। কখনো অন্যের সীমাবদ্ধতা নিয়ে উপহাস করে, তাচ্ছিল্য করে।</p><p>এতে কষ্টে থাকা মানুষের যাতনা যেন দ্বিগুণ হয়ে যায়। নিজেকে অপমানিত ও লাঞ্ছিত মনে হয়। তখন বারবার মনে হয়—মনের অতলে কষ্টগুলো পাথরচাপাই তো ভালো ছিল, কেন বলতে গেলাম?</p><p>আসলে, যদি একজন ভেঙে পড়া মানুষ সঠিক সমব্যথী না পান, তবে দয়াহীন মানুষ তার উপকারের বদলে উল্টো ক্ষতিই করে ফেলে।</p></div></div></div></body></html>"
        },
        {
            "title": "আজকের বিনিময় হার | প্রথম আলো",
            "time": "2026-01-28T06:52:55",
            "imgUrl": "https://media.prothomalo.com/prothomalo-bangla%2F2025-02-20%2F16psy1nv%2F466783f9-b718-48b1-a7ad-25708b30468f.jfif?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আজ বুধবার সপ্তাহের চতুর্থ কার্যদিবসে দেশের মুদ্রাবাজারে লেনদেন চলছে। আজ বাজারে ডলারের দাম অপরিবর্তিত আছে।</p><p>বাংলাদেশ ব্যাংকের তথ্যানুসারে, আজ ডলারের সর্বোচ্চ দাম ১২২ টাকা ৩৮ পয়সা। সর্বনিম্ন দাম ১২২ টাকা ৩৬ পয়সা, গড় দাম ১২২ টাকা ৩৬ পয়সা। গত বছরের জুলাই থেকে চলতি জানুয়ারি পর্যন্ত ডলারের দাম ওঠানামা করছে।</p></div></div></div></body></html>"
        },
        {
            "title": "ভারতে নিপাহ ভাইরাসের প্রাদুর্ভাব, সতর্ক এশিয়ার বিভিন্ন বিমানবন্দর | প্রথম আলো",
            "time": "2026-01-28T06:50:19",
            "imgUrl": "https://media.prothomalo.com/prothomalo-bangla%2F2026-01-28%2F1r5vun36%2FNipah-virus.jpg?rect=0%2C0%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পশ্চিমবঙ্গে গত সপ্তাহ পর্যন্ত অন্তত পাঁচজন আক্রান্ত হওয়ার খবর পাওয়া গেছে, যাঁদের সবাই বারাসাতের একটি বেসরকারি হাসপাতালের সঙ্গে যুক্ত ছিলেন। দুজন নার্স ইনটেনসিভ করোনারি কেয়ার ইউনিটে (আইসিসিইউ) চিকিৎসাধীন আছেন। স্থানীয় গণমাধ্যম রাজ্যের স্বাস্থ্য দপ্তরের বরাত দিয়ে জানিয়েছে, তাদের মধ্যে একজনের অবস্থা ‘বেশ আশঙ্কাজনক’।</p><p>ভারতের বাইরে এখনো কোনো সংক্রমণের খবর পাওয়া যায়নি। তবে বেশ কয়েকটি দেশ সতর্কতামূলক ব্যবস্থা জোরদার করছে।</p><p>রোববার থাইল্যান্ডের ব্যাংকক ও ফুকেটের তিনটি আন্তর্জাতিক বিমানবন্দরে পশ্চিমবঙ্গ থেকে আসা ফ্লাইটের যাত্রীদের স্ক্রিনিং শুরু করা হয়েছে। এসব ফ্লাইটের যাত্রীদের স্বাস্থ্য–সংক্রান্ত তথ্য জানাতে বলা হয়েছে।</p><p>থাইল্যান্ডের পার্ক এবং বন্য প্রাণী বিভাগও প্রাকৃতিক পর্যটনকেন্দ্রগুলোতে কঠোর স্ক্রিনিং ব্যবস্থা চালু করেছে।</p><p>থাইল্যান্ডের রোগ নিয়ন্ত্রণ বিভাগের মুখপাত্র জুরাই ওংসওয়াসদি বিবিসিকে বলেছেন, থাই কর্তৃপক্ষ থাইল্যান্ডে এই প্রাদুর্ভাব ঠেকানোর বিষয়ে ‘বেশ গুরুত্ব দিচ্ছে’।</p><p>নেপালও কাঠমান্ডু বিমানবন্দর এবং ভারতের সঙ্গে থাকা অন্যান্য স্থলসীমান্ত দিয়ে আসা যাত্রীদের স্ক্রিনিং শুরু করেছে।</p><p>ইতিমধ্যে তাইওয়ানের স্বাস্থ্য কর্তৃপক্ষ নিপাহ ভাইরাসকে ‘ক্যাটাগরি–ফাইভ’ (সংক্রামক ও প্রাণঘাতী) হিসেবে তালিকাভুক্ত করার প্রস্তাব করেছে। দ্বীপটির ব্যবস্থায়, ‘ক্যাটাগরি–ফাইভ’ রোগগুলো হলো এমন সব নতুন বা বিরল সংক্রমণ, যা জনস্বাস্থ্যের জন্য বড় ঝুঁকির কারণ। এসব রোগ নিয়ন্ত্রণে তাৎক্ষণিক অবহিতকরণ ও বিশেষ নিয়ন্ত্রণ ব্যবস্থা প্রয়োজন।</p></div></div></div></body></html>"
        },
        {
            "title": "রাঙামাটিতে ধর্ষণের অভিযোগে পরিবার পরিকল্পনা কার্যালয়ে কর্মকর্তা গ্রেপ্তার | প্রথম আলো",
            "time": "2026-01-28T06:46:03",
            "imgUrl": "https://media.prothomalo.com/prothomalo-bangla%2F2023-03%2F81ca639d-5f86-4ac3-adb5-60fde4f109d6%2Fc29e6fd2_fc63_4c89_a02b_4b7d88cf656c.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পুলিশ জানায়, এক নারী সকালে দিদার আলমের বিরুদ্ধে রাঙামাটির কোতোয়ালি থানায় ধর্ষণের মামলা করেছেন। মামলায় অভিযোগ করা হয়েছে, দিদার আলম ওই নারীকে একাধিকবার ধর্ষণ করেছেন।</p></div></div></div></body></html>"
        },
        {
            "title": "ক্ষত | প্রথম আলো",
            "time": "2026-01-28T06:41:51",
            "imgUrl": "https://media.prothomalo.com/prothomalo-bangla%2F2026-01-28%2Fasctsiqu%2FWhatsApp-Image-2026-01-28-at-12.27.02.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>হঠাৎ তাওফিকের মনে হয়, এই দুজনের মধ্যেই লুকিয়ে আছে সেদিনের সেই রেডিওধারী শয়তানটা। দু ঘা বুড়ো শরীরে পড়লে ঠিকই স্বীকার করবে সব। তাওফিক কৌশলে মিষ্টিকথা বলে দুই বুড়োকে ডেকে গাড়িতে এনে তোলেন। গাড়িতে ঘুরে শহর দেখাবেন বললে বৃদ্ধ দুজন খুশি হয়। কালো রঙের রাশ ছুটে চলে হাইওয়ের দিকে। তাওফিক পকেট থেকে ধারালো ছুরিটি বের করে আনফোল্ড করতে করতে বলে, ‘এই ছুরিটি দেখেছ, এমন ধারালো ছুরি বাপের জন্মেও দেখোনি তোমরা, আমেরিকা থেকে আনা। গলার কাছে সামান্য একটা পোঁচ দেয়ামাত্র কেল্লাফতে হয়ে যাবে।’</p><p>বৃদ্ধ দুজন ভয়ে কাঁপতে থাকে। ‘কেন বাবা, আমাদের কী অপরাধ?’</p><p>‘আটত্রিশ বছর আগে আখখেতের ভেতর ক্লাস থ্রিতে পড়া সেই ছেলেটির কথা মনে আছে?’ বলে তাওফিক গভীরভাবে ওদের প্রতিক্রিয়া পর্যবেক্ষণ করে বোঝার চেষ্টা করে অপরাধী আসলে কোনজন?</p><p>কিন্তু দুজনই প্রায় সমস্বরে বলে ওঠে, ‘মাপ করে দাও বাবা।’</p><p>তার মানে এরা দুজনই বালকদের নির্যাতন করত যুবক বয়সে। হয়তো খানিকটা স্মৃতিভ্রষ্ট বলে কবে কখন কোন বালকের ওপর চড়াও হয়েছে, ঠিক মনে করতে পারছে না। দুজন একই পথের পথিক বলে বুড়ো বয়সেও একসঙ্গে চলে। শাস্তি তো তাহলে দুটোরই পাওনা।</p><p>তখন তাঁর একটি ক্লু মনে পড়ে। তিনি প্রশ্ন করেন, ‘তোমার সেই টু ব্যান্ড রেডিওটা আছে?’</p><p>শুনে তামাটে চামড়ার দাড়িওয়ালা লোকটা ভয়ে কাঁপতে শুরু করেছে, সে তাওফিকের পা দুটো স্পর্শ করে বলে, ‘নষ্ট হয়ে গেছে মেলা আগেই। তুমি মাপ করে দেও বাপ আমার।’</p><p>‘তোরা কতজন শিশুর সাথে এই বর্বরতা করেছিলি বল! আমি এই ভাড়া করা গাড়ি রক্তে ভাসাব না। তোদের কী শাস্তি হওয়া উচিত, সেটা তোরাই ঠিক কর।’</p></div></div></div></body></html>"
        },
        {
            "title": "এনটিআরসিএর ৭ম গণবিজ্ঞপ্তির ফল প্রকাশ, সুপারিশ পেলেন ১১ হাজার ৭১৩ | প্রথম আলো",
            "time": "2026-01-28T06:37:42",
            "imgUrl": "https://media.prothomalo.com/prothomalo-bangla%2F2024-10-20%2F60e44f44%2FMUNSHIGONJ_DH0710_20220629_IMG_20220629_111733_JPG.JPG?rect=0%2C0%2C3650%2C1916&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বেসরকারি শিক্ষক নিবন্ধন কর্তৃপক্ষ (এনটিআরসিএ) এর ৭ম নিয়োগ বিজ্ঞপ্তির (বিশেষ) ফল প্রকাশ করা হয়েছে। সপ্তম নিয়োগ বিজ্ঞপ্তিতে মোট ১১ হাজার ৭১৩  জন প্রার্থী সুপারিশপ্রাপ্ত হয়েছেন। আজ বুধবার (২৮ জানুয়ারি ২০২৬) এনটিআরসিএর ওয়েবসাইটে প্রকাশিত বিজ্ঞপ্তিতে এ তথ্য জানানো হয়েছে।</p><p>বিজ্ঞপ্তি অনুযায়ী, মাধ্যমিক ও উচ্চ শিক্ষা অধিদপ্তরে (মাউশি) ৫ হাজার ৭৪২ জন, মাদ্রাসায় ৪ হাজার ২৫৫ জন, কারিগরিতে ৩৫৪ জন, কারিগরি ও মাউশিতে (সংযুক্তি প্রতিষ্ঠান)  ১ হাজার ১৫৫ জন এবং মাদ্রাসা ও কারিগরিতে (সংযুক্তি প্রতিষ্ঠান) ২০৭ প্রার্থীকে সুপারিশ করা হয়েছে।</p></div></div></div></body></html>"
        },
        {
            "title": "পাঁচে পাঁচ করে বিশ্বকাপের খুব কাছে নিগাররা | প্রথম আলো",
            "time": "2026-01-28T06:31:27",
            "imgUrl": "https://media.prothomalo.com/prothomalo-bangla%2F2026-01-28%2Fdnmg4wlc%2FGuEstoa0AACmL7.jpg?rect=0%2C0%2C2251%2C1182&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>টানা পাঁচ ম্যাচে জয়!</p><p>আইসিসি মেয়েদের টি–টুয়েন্টি বিশ্বকাপ বাছাইয়ে টানা পাঁচ ম্যাচ জিতল বাংলাদেশ। মুলপানিতে আজ বাছাইপর্বের সুপার সিক্সে থাইল্যান্ডকে ৩৯ রানে হারিয়েছে নিগার সুলতানার দল।</p><p>টসে হেরে আগে ব্যাট করে ৮ উইকেটে ১৬৫ রান তোলে বাংলাদেশ। তাড়া করতে নেমে ২০ ওভারে ৮ উইকেটে ১২৬ রানে থেমেছে থাইল্যান্ডের ইনিংস। এবারের বাছাইপর্বে এটি বাংলাদেশের টানা পঞ্চম জয়। </p><p>এই জয়ে ২০২৬ টি–টুয়েন্টি বিশ্বকাপ খেলার খুব কাছে পৌঁছে গেল বাংলাদেশ। দুপুরে নেদারল্যান্ডসের মুখোমুখি হবে যুক্তরাষ্ট্রের মেয়েরা, ওই ম্যাচটি নেদারল্যান্ডস জিতলে নিগারদের বিশ্বকাপের মূল পর্বে খেলা আজই নিশ্চিত হবে। এই ম্যাচে যুক্তরাষ্ট্র জিতলেও খুব সমস্যা হবে না বাংলাদেশের। বাছাইয়ে বাকি দুই ম্যাচের একটি জিতলে অথবা যেকোনো একটি ম্যাচ পরিত্যক্ত হলেও বাংলাদেশ টি–টুয়েন্টি বিশ্বকাপের মূল পর্বে জায়গা নিশ্চিত করবে।</p><p>বিস্তারিত আসছে...।</p></div></div></div></body></html>"
        },
        {
            "title": "গোপালগঞ্জের শ্রমিকনেতা সাঈদুরকে নৃশংসভাবে হত্যায় ৫ আসামির মৃত্যুদণ্ড | প্রথম আলো",
            "time": "2026-01-28T06:30:34",
            "imgUrl": "https://media.prothomalo.com/prothomalo-bangla%2F2026-01-28%2Fv89qedq0%2FDeath.jpeg?rect=0%2C24%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আইনজীবী ও আদালত সূত্র জানায়, ২০১৬ সালের ১৭ ফেব্রুয়ারি সন্ধ্যায় গোপালগঞ্জ শহরের জেলা পরিষদ কার্যালয়ের সামনে সাঈদুরকে নৃশংসভাবে কুপিয়ে আহত করে সন্ত্রাসীরা। তাঁকে গুরুতর অবস্থায় ঢাকা মেডিকেল কলেজ হাসপাতালে আনা হয়। পরদিন সকালে হাসপাতালে তাঁর মৃত্যু হয়।</p><p>এ ঘটনায় সাঈদুরের ভাই রাসু বাদী হয়ে ১৭ জনকে আসামি করে একটি হত্যা মামলা করেন। আজ এ মামলার রায় হলো।</p></div></div></div></body></html>"
        },
        {
            "title": "৫০তম বিসিএস: শেষ মুহূর্তের প্রস্তুতিতে যা করবেন, যা বর্জন করবেন | প্রথম আলো",
            "time": "2026-01-28T06:25:41",
            "imgUrl": "https://media.prothomalo.com/prothomalo-bangla%2F2025-09-14%2Fbt9nfnio%2FZKS1061.png?rect=0%2C0%2C1540%2C809&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইংরেজি ও গণিত: ইংরেজির গুরুত্বপূর্ণ লিটারারি পিরিয়ড এবং গ্রামারের বেসিক রুলস পার্টস অব স্পিস, ইডিয়মস, ফ্রেজ অ্যান্ড ক্লজ, ডিটারমিনারস ঝালাই করে নিন। গণিতের ক্ষেত্রে নতুন অঙ্ক না করে শুধু সূত্রগুলো এবং বিগত বছরের কিছু ট্রিকি সমাধান দেখে যান।</p><p>বাংলাদেশ বিষয়াবলি: বাংলাদেশের জাতীয় বিষয়াবলিতে অনেক বড় সিলেবাস। কৃষি, অর্থনীতি, শিল্প- বাণিজ্য, সংবিধানের সঙ্গে রাজনৈতিক ও সরকারব্যবস্থা সমন্বয় করে রিভিশন দিন।</p><p>সাধারণ জ্ঞান ও বিজ্ঞান: আন্তর্জাতিক সংস্থা (জাতিসংঘ, আইএমএফ, বিশ্বব্যাংক), সাম্প্রতিক গুরুত্বপূর্ণ বৈশ্বিক ঘটনা এবং বিজ্ঞানের গতানুগতিক বা স্ট্রাকচারাল বিষয়গুলো দ্রুত রিভিশন দিন।</p><p>নৈতিকতা, মূল্যবোধ ও সুশাসন: বিগত বছরের প্রশ্নগুলো দেখে নিন। পাশাপাশি সুশাসন ও নৈতিকতার মৌলিক বিষয়গুলোতে চোখ বোলান।</p></div></div></div></body></html>"
        },
        {
            "title": "সিলেটের মাউন্ট এডোরা হসপিটালে বন্ধ্যত্ব দূরীকরণ চিকিৎসা চালু | প্রথম আলো",
            "time": "2026-01-28T06:25:08",
            "imgUrl": "https://media.prothomalo.com/prothomalo-bangla%2F2026-01-28%2Fx0ocvxdl%2Fsylhetdh052920260128sylhet-pic-0003.jpg?rect=0%2C0%2C2000%2C1050&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>হাসপাতালের সহকারী পরিচালক আবদুল্লাহ আল মামুনের সঞ্চালনায় স্বাগত বক্তব্য দেন অধ্যাপক মো. নজরুল ইসলাম। হাসপাতাল কর্তৃপক্ষ জানিয়েছে, সাশ্রয়ী মূল্যে ও আধুনিক প্রযুক্তিতে উন্নত সেবা দেওয়ার সব ব্যবস্থা নেওয়া হয়েছে। এটি নিঃসন্তান দম্পতিদের জীবনে নতুন আশা নিয়ে আসবে। এখানে শরীরের বাইরে ডিম্বাণু ও শুক্রাণুর নিষেক, টেস্টটিউব বেবি, প্রাথমিক পর্যায়ে বন্ধ্যত্বের সহজ সমাধান, উন্নত মানের শুক্রাণু সরাসরি ডিম্বাণুতে প্রবেশ করানো, শুক্রাণু ও ডিম্বাণু সংরক্ষণ, ভবিষ্যতে ব্যবহারের জন্য ক্রায়োপ্রিজারভেশন করার সুযোগ রয়েছে।</p><p>হাসপাতাল কর্তৃপক্ষ আরও জানিয়েছে, স্যালাইন ইনফিউশন সনোগ্রাফি, জেনেটিক টেস্টিং সুস্থ সন্তান নিশ্চিতকরণে ভ্রূণের জেনেটিক পরীক্ষা, ল্যাপারোস্কপি ও হিস্টেরোস্কপি: জরায়ু ও টিউবের সমস্যার আধুনিক সমাধানও করার সুযোগ হাসপাতালে রয়েছে।</p></div></div></div></body></html>"
        },
        {
            "title": "‘প্রথম ভোট দিতে চাই উৎসবমুখর পরিবেশে’ | প্রথম আলো",
            "time": "2026-01-28T06:23:21",
            "imgUrl": "https://media.prothomalo.com/prothomalo-bangla%2F2026-01-28%2Fcr82cj9t%2FCHATTOGRAMDH039720260127253A9690.jpg?rect=0%2C123%2C1800%2C945&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>চাকরির সুযোগের অভাব এই তরুণদের সবচেয়ে বড় উদ্বেগ। পড়াশোনা শেষ করেও অনেকেই গ্রাম ছেড়ে শহরমুখী হতে বাধ্য হচ্ছেন। জয়নাল আবেদীন বলেন, ‘আমাদের এলাকায় কাজের সুযোগ কম।’ তাঁর অভিযোগ, উন্নয়ন হয়েছে কাগজে-কলমে, কিন্তু গ্রামের যুবকদের জীবনে তার ছাপ পড়েনি।</p><p>একই কথা বললেন মো. রিফাতুল ইসলাম। তাঁর ভাষায়, ‘নির্বাচনের সময় অনেক প্রতিশ্রুতি আসে। কিন্তু নির্বাচনের পর কেউ আর খোঁজ নেয় না।’ তিনি চান, যিনি নির্বাচিত হবেন, তিনি যেন শুধু বড় প্রকল্পের কথা না ভেবে গ্রামীণ কর্মসংস্থান, কারিগরি প্রশিক্ষণ ও ছোট উদ্যোগের দিকে নজর দেন।</p><p>এই তিন তরুণের চাওয়া খুব বড় কিছু নয়—পাকা সড়ক আর সম্মানজনক কাজ। কিন্তু এই সাধারণ দাবির মধ্যেই লুকিয়ে আছে বাঁশখালীর বহু তরুণের কণ্ঠস্বর। প্রথমবার ভোট দিতে যাওয়া এই ভোটারদের প্রত্যাশা পূরণ হবে কি না, তা অনেকটাই নির্ভর করবে নির্বাচিত জনপ্রতিনিধি তাঁদের কথা কতটা গুরুত্ব দিয়ে শোনেন, তার ওপর।</p></div></div></div></body></html>"
        },
        {
            "title": "ভোটের সময় নৌযান চলাচলে ইসির নিষেধাজ্ঞা, যেসব সেবা আওতামুক্ত থাকবে | প্রথম আলো",
            "time": "2026-01-28T06:02:06",
            "imgUrl": "https://media.prothomalo.com/prothomalo-bangla%2F2026-01-28%2Fnzdl9e7s%2Fprothomalo-image.avif?rect=0%2C87%2C622%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>তবে রিটার্নিং অফিসারের অনুমতি সাপেক্ষে প্রতিদ্বন্দ্বী প্রার্থী ও তাঁদের নির্বাচনী এজেন্ট এবং পরিচয়পত্রধারী দেশি ও বিদেশি পর্যবেক্ষকদের ক্ষেত্রে প্রয়োজনে এই নিষেধাজ্ঞা শিথিল করা হবে।</p><p>সেই সঙ্গে নির্বাচনের সংবাদ সংগ্রহের কাজে নিয়োজিত পরিচয়পত্রধারী দেশি-বিদেশি সাংবাদিক, নির্বাচনের কাজে নিয়োজিত কর্মকর্তা-কর্মচারী, আইনশৃঙ্খলা রক্ষাকারী বাহিনীর সদস্য এবং জরুরি সেবা, যেমন অ্যাম্বুলেন্স, ফায়ার সার্ভিস, বিদ্যুৎ, গ্যাস, ডাক ও টেলিযোগাযোগ কার্যক্রমে ব্যবহারের জন্য নৌযান চলাচলের ক্ষেত্রে এই নিষেধাজ্ঞা প্রযোজ্য হবে না।</p><p>প্রধান প্রধান নৌপথে বন্দর ও জরুরি পণ্য সরবরাহসহ অন্যান্য বিশেষ প্রয়োজনে সংশ্লিষ্ট কর্তৃপক্ষ নিষেধাজ্ঞা শিথিল করার বিষয়ে প্রয়োজনীয় ব্যবস্থা নিতে পারবেন।</p></div></div></div></body></html>"
        },
        {
            "title": "শুল্ক কমলেও মুঠোফোনের দাম কি আদৌ কমবে | প্রথম আলো",
            "time": "2026-01-28T06:00:14",
            "imgUrl": "https://media.prothomalo.com/prothomalo-bangla%2F2025-12-11%2Fwumpkp9z%2FMobile.avif?rect=6%2C0%2C1914%2C1005&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দাম কমানোর কথা বলছেন মুঠোফোন আমদানিকারকেরাও। আমদানি করা মুঠোফোনের ক্ষেত্রে এনবিআরের হিসাবকে সঠিক বলছেন তাঁরা। তবে দেশে সংযোজিত মুঠোফোনের ক্ষেত্রে মডেলভেদে দাম ৪০০ থেকে ৫০০ টাকা কমতে পারে বলে জানিয়েছেন তাঁরা।</p><p>এ বিষয়ে মোবাইল ফোন ইন্ডাস্ট্রি ওনার্স অ্যাসোসিয়েশন অব বাংলাদেশের (এমআইওবি) সদস্য এবং এক্সেল টেকনোলজিসের (স্যামসাং ব্র্যান্ড) এক্সিকিউটিভ ডিরেক্টর সাইফুদ্দিন টিপু প্রথম আলোকে বলেন, দেশে সংযোজিত ফোনের ক্ষেত্রে যদিও ৫ শতাংশ দাম কমার কথা বলা হচ্ছে, তবে এসটিএম বা এসকেডি পদ্ধতিতে আমদানি করা যন্ত্রাংশের ওপর শুল্ক বিন্যাস জটিল হওয়ায় বাস্তবে এর প্রভাব পড়বে মাত্র শূন্য দশমিক ৭৫ থেকে শূন্য দশমিক ৮৬ শতাংশের মতো।</p><p>কবে থেকে দাম কমতে পারে—এমন প্রশ্নের জবাবে সাইফুদ্দিন টিপু বলেন, ‘যাঁরা বৈধভাবে ফোন আমদানি করেন, তাঁরা যখন নতুন পণ্য খালাস করবেন, তখন এই সুবিধা পাওয়া যাবে। আশা করা হচ্ছে, চলতি মাসের শেষ দিকেই বাজারে দামের সমন্বয় ঘটবে।’</p></div></div></div></body></html>"
        },
        {
            "title": "মুখে ঘা কেন হয়? মানসিক চাপ নাকি ভিটামিন ঘাটতি? | প্রথম আলো",
            "time": "2026-01-28T06:00:00",
            "imgUrl": "https://media.prothomalo.com/prothomalo-bangla%2F2026-01-27%2Fhvm8fpw8%2Fpexels-sammie-sander-165512421-10895246.jpg?rect=0%2C634%2C5472%2C2873&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>পরামর্শ</strong>: বর্ণনা শুনে মনে হচ্ছে, আপনি অ্যাপথাস আলসারে ভুগছেন। এ সমস্যার সুনির্দিষ্ট কোনো কারণ নেই। তবে অতিরিক্ত মানসিক চাপ ও অ্যাপথাস আলসারের পারিবারিক ইতিহাস থাকলে এটি হওয়ার ঝুঁকি থাকে। সাধারণত একটি নির্দিষ্ট বয়সে সমস্যাটি শুরু হয় এবং এক-দুই সপ্তাহ পরপর দেখা দিতে পারে। অধিকাংশ ক্ষেত্রে কিছুদিনের মধ্যে কোনো চিকিৎসা ছাড়াই ভালো হয়ে যায়। তাই সমস্যাটি নিয়ে অতিরিক্ত দুশ্চিন্তা করার কোনো কারণ নেই।</p><p>মুখে ঘা থাকা অবস্থায় খাদ্যাভ্যাসে বিশেষ সতর্কতা অবলম্বন করা জরুরি। বিশেষ করে অতিরিক্ত ঝাল ও মসলাযুক্ত খাবার যেমন শুকনা মরিচের গুঁড়া ও ধনিয়ার গুঁড়া পুরোপুরি এড়িয়ে চলুন। তবে রান্নায় জিরা ও হলুদের গুঁড়া ব্যবহার করতে পারেন। ঝালের প্রয়োজনে কাঁচা মরিচ খাওয়া যেতে পারে। এ সময় ভিটামিন বি কমপ্লেক্স ও অন্যান্য ভিটামিনযুক্ত খাবার গ্রহণ করার পাশাপাশি প্রচুর পানি পান করুন, পর্যাপ্ত ঘুম নিশ্চিত করুন এবং অবশ্যই মানসিক দুশ্চিন্তামুক্ত থাকুন।</p><p>অস্বস্তি বা ব্যথা কমাতে আক্রান্ত স্থানে চিকিৎসকের পরামর্শে অ্যাপসল পেস্ট ব্যবহার করতে পারেন। তবে সমস্যাটি যদি পুরো মুখে ছড়িয়ে যায়, তাহলে দেরি না করে দ্রুত বিশেষজ্ঞ চিকিৎসকের শরণাপন্ন হওয়া জরুরি।</p></div></div></div></body></html>"
        }
    ]
}