{
    "source": "প্রথম আলো",
    "articles": [
        {
            "title": "পেয়ারার ভাসমান বাজার | প্রথম আলো",
            "time": "2025-08-06T03:34:40",
            "imgUrl": "https://media.prothomalo.com/prothomalo-bangla%2F2025-08-06%2F2uiuakdk%2F%E0%A7%AE.jpg?rect=0%2C240%2C2738%2C1437&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F18c58c05-9e66-46f3-8946-4437460f8f90%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-title-info BG103\"><p><h1 data-title-0=\"পেয়ারার ভাসমান বাজার\" class=\"IiRps \">পেয়ারার ভাসমান বাজার</h1></p><div class=\"Ibzfy\"><p>বর্ষা মৌসুমে ঝালকাঠির ভীমরুলী, আটঘর কুড়িয়ানা আর শতদশকাঠি এলাকার খালের বুকে বসে পেয়ারার ভাসমান বাজার। বাগান থেকে সদ্য তুলে আনা পেয়ারা সারি সারি নৌকায় করে সকালবেলায় বাজারে আনেন বাগানিরা। খালের ওপর নৌকাতেই জমে ওঠে দর–কষাকষি, বেচাকেনা। পাইকারের পেয়ারা কিনে নেন। পরে সেই পেয়ারা দেশের বিভিন্ন জায়গায় পাঠানো হয়। পেয়ারার ভাসমান বাজার ঘুরে ছবিগুলো সম্প্রতি তোলা—</p></div></div></div></body></html>"
        },
        {
            "title": "এই সময়ের ছেলেমেয়েদের জন্য এই সময়ের মতো করে রবীন্দ্রনাথকে ছড়িয়ে দিতে হবে | প্রথম আলো",
            "time": "2025-08-06T03:30:00",
            "imgUrl": "https://media.prothomalo.com/prothomalo-bangla%2F2025-08-05%2F5x765bc1%2Ff9d5f0b2-4f69-45de-9fcb-b33bc74e59f9.jpg?rect=0%2C0%2C2400%2C1260&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2Fftdzysgr%2FStarts-from-250-Entertainment.jpg&overlay_position=bottom&overlay_width_pct=1",
            "body": "<html><body><div><div class=\"story-element NTmkv\"><span class=\"inline\"><p>এই প্রজন্ম রবীন্দ্রনাথের গান ভালোবাসে। আমাদের অনেকের পারিবারিক বলয়ে রবীন্দ্রনাথ বিরাজ করেন। ফলে রবীন্দ্রসংগীত করছেন, এমন শিল্পীর তালিকা কম নয়, অনেক। বাংলাদেশে রবীন্দ্রসংগীতের সাধনা ব্যাপক হারে হয়। আর কমন জেনারেশনের কথা যদি বলি, এখন এত অনেক রকমের বৈষয়িক প্রলোভন, সেখানে রবীন্দ্রনাথের গান অনেক স্থির, অনেক মনোযোগ দিতে হয়। সময় নিয়ে ধ্যানস্থ হওয়ার ব্যাপার রয়েছে। ধ্যানস্থ হওয়ার সুযোগটা আমরা ছেলেমেয়েদের কোথায় দিচ্ছি? একটা ভারী ব্যাগ চাপিয়ে দিয়ে বলছি, দৌড়াও। আমরা কতটা নাম–যশ হবে, কতটা অর্থবিত্তের মালিক হব, সেটা চিন্তা করি। কিন্তু সন্তানদের মানবিক ও দেশপ্রেমী হিসেবে গড়ে তুলতে হলে অবশ্যই আমাদের সন্তানদের সঙ্গে রবীন্দ্রনাথ, নজরুল ও লালনের পরিচয় করিয়ে দিতেই হবে। অন্যথায় আমরা ব্যর্থ হবই। মানবিক মূল্যবোধ সুগঠিত হওয়ার জন্য আমাদের প্রজন্মের রবীন্দ্রচর্চার অনেক বেশি প্রয়োজন। পাঠ্যপুস্তকেও রবীন্দ্রনাথকে অবশ্যই বাধ্যতামূলকভাবে রাখা জরুরি।<br>আমি এই সরকারের কাছে কৃতজ্ঞতা জানাব। প্রতিটি বিশ্ববিদ্যালয় ও স্কুলে চিঠি পাঠিয়েছে সরকার, যেন রবীন্দ্রজয়ন্তী ও নজরুলজয়ন্তী পালন করা হয়। আমরা কয়েকটি বিশ্ববিদ্যালয়ে গিয়ে অনুষ্ঠানও করে এসেছি। সরকারিভাবে উদ্যোগটি গ্রহণ করার জন্য সাধুবাদ জানাই। তারা তাদের মতো করে চেষ্টা করছে, সামগ্রিকভাবে নাগরিকদের আরও বেশি সচেতনভাবে রবীন্দ্র, নজরুল বা লালনকে আঁকড়ে ধরে রাখতে হবে।</p></span></div></div></body></html>"
        },
        {
            "title": "ফ্রিল্যান্সিং শিক্ষা আরও ১৬ জেলায় | প্রথম আলো",
            "time": "2025-08-06T03:29:37",
            "imgUrl": "https://media.prothomalo.com/prothomalo-bangla%2F2023-01%2F03a1755c-7802-421c-82a8-a31b530d5f45%2F03012023_so_1.gif?rect=0%2C54%2C558%2C293&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>উন্মুক্ত দরপত্রে অংশ নিয়ে চলমান প্রকল্পের ৩০০ কোটি টাকার কাজ পেয়েছে ই-লার্নিং অ্যান্ড আর্নিং লিমিটেড নামের একটি প্রতিষ্ঠান। প্রকল্পের আওতায় ৪৮ জেলায় মোট ২৮ হাজার ৮০০ যুব নারী ও পুরুষকে প্রশিক্ষণ দেওয়ার কথা তাদের। এখনো বিনা মূল্যে প্রশিক্ষণ চলছে। দৈনিক নগদ ভাতা দেওয়া হচ্ছে ২০০ টাকা। সেই সঙ্গে প্রত্যেককে তিন বেলায় ৩০০ টাকার খাবার দেওয়া হচ্ছে।</p><p>এর আগে পরীক্ষামূলকভাবে ১৬টি জেলায় ফ্রিল্যান্সিং বিষয়ে প্রশিক্ষণ দেওয়ার কাজও পেয়েছিল ই-লার্নিং অ্যান্ড আর্নিং লিমিটেড। এর মেয়াদ ২০২৪ সালের জুনে শেষ হয়। যুব উন্নয়ন অধিদপ্তর সূত্রে জানা গেছে, যাঁরা এ প্রশিক্ষণ নিয়েছেন, তাঁদের ৬৪ শতাংশই অর্থ উপার্জন করছেন আর ২১ শতাংশ চাকরি করছেন।</p><p>জানা গেছে, প্রশিক্ষণ দিতে প্রতিটি জেলায় ২৫টি কম্পিউটার ও হাইস্পিড ইন্টারনেট-সংবলিত দুটি ল্যাব স্থাপন করেছে ই-লার্নিং। প্রতিটি ল্যাবে প্রশিক্ষণ নিচ্ছেন ২৫ জন প্রশিক্ষণার্থী। আগ্রহীদের ন্যূনতম শিক্ষাগত যোগ্যতা উচ্চমাধ্যমিক, বয়স ১৮ থেকে ৩৫ বছর।</p><p>যোগাযোগ করলে ই-লার্নিং অ্যান্ড আর্নিংয়ের ব্যবস্থাপনা পরিচালক মাসুদ আলম <em>প্রথম আলো</em>কে বলেন, ‘১৬ জেলা এখন প্রশিক্ষণের বাইরে। এসব জেলার জেলা প্রশাসকদের অনেকেই আমাদের সঙ্গে যোগাযোগ করছেন। তাঁরা বলেছেন যে প্রশিক্ষণের বাইরে থাকায় তাঁদের জেলা বৈষম্যের শিকার হচ্ছে। আমাদের বক্তব্য হল, এটা তো সরকারের সিদ্ধান্তের বিষয়।’</p></div></div></div></body></html>"
        },
        {
            "title": "প্রস্তুতি নেওয়ার নির্দেশ প্রধান উপদেষ্টার | প্রথম আলো",
            "time": "2025-08-06T03:15:00",
            "imgUrl": "https://media.prothomalo.com/prothomalo-bangla%2F2020-10%2F1d63e6da-a8a2-4b30-a01c-0443c6229cd7%2Feditorial_3.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>প্রধান উপদেষ্টা তাঁর ভাষণে নির্বাচন কমিশনকে ফেব্রুয়ারিতে নির্বাচনের প্রস্তুতি নেওয়ার নির্দেশনার কথা  উল্লেখ করে বলেন, আমরা এমন একটি নির্বাচন করতে চাই, যা স্মরণীয় হয়ে থাকবে। উল্লেখ্য, গত তিনটি প্রহসনমূলক নির্বাচনে জনগণ ভোট দিতে পারেননি; বিশেষ করে ২০০৮ সালের পর যঁারা নতুন ভোটার হয়েছেন, তঁারা এই মৌলিক অধিকার থেকে বঞ্চিত ছিলেন। সে ক্ষেত্রে ভবিষ্যতের নির্বাচনটি হতে হবে অবাধ, সুষ্ঠু ও অন্তর্ভুক্তিমূলক, যাতে প্রান্তিক ও সংখ্যালঘু জনগোষ্ঠীসহ সবাই ভোটাধিকার প্রয়োগ করতে পারেন।</p><p>এর আগে লন্ডনে প্রধান উপদেষ্টার সঙ্গে বিএনপির ভারপ্রাপ্ত চেয়ারম্যান তারেক রহমানের সঙ্গে বৈঠকের পর যৌথ বিবৃতিতে বলা হয়েছিল, সংস্কার ও বিচার দৃশ্যমান হলে ফেব্রুয়ারির প্রথমার্ধে নির্বাচন হতে পারে। এবার প্রধান উপদেষ্টা স্পষ্ট করেই বলেছেন, রোজার আগে নির্বাচন হবে। রাজনৈতিক দলগুলোর সঙ্গে জাতীয় ঐকমত্য কমিশনের বৈঠকে যে জুলাই সনদ সই হওয়ার কথা, সেটাও প্রায় চূড়ান্ত বলে জানান অধ্যাপক মুহাম্মদ ইউনূস।</p><p>তবে একটি সুষ্ঠু ও অবাধ নির্বাচনের জন্য সরকার ও নির্বাচন কমিশনের সদিচ্ছাই যথেষ্ট নয়; রাজনৈতিক দলগুলোর সক্রিয় সহযোগিতাও আবশ্যক।  জুলাই ঘোষণাপত্রে যেসব অঙ্গীকার ও প্রত্যয় ঘোষিত হয়েছে, তা বাস্তবায়ন তথা ভবিষ্যৎ গণতান্ত্রিক বাংলাদেশ নির্মাণে দলমত–নির্বিশেষে সবাই একযোগে কাজ করবে, এটাই প্রত্যাশিত।</p></div></div></div></body></html>"
        },
        {
            "title": "নোয়াখালীতে সড়ক দুর্ঘটনায় নিহত ৭ | প্রথম আলো",
            "time": "2025-08-06T03:13:37",
            "imgUrl": "https://media.prothomalo.com/prothomalo-bangla%2F2025-08-06%2Fpti7r9mj%2Fdd79c56a-9df1-41ff-bbb7-2753bce9b9ba.jfif?rect=0%2C14%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নোয়াখালীর বেগমগঞ্জ উপজেলার আলাইয়াপুর ইউনিয়নের পূর্ব জগদীশপুর এলাকায় একটি মাইক্রোবাস নিয়ন্ত্রণ হারিয়ে খালে পড়ে গেছে। এ সময় মাইক্রোবাসটির সাতজন যাত্রী নিহত হয়েছেন। আজ বুধবার ভোরে লক্ষ্মীপুর-নোয়াখালী মহাসড়কে এ দুর্ঘটনা ঘটে।</p><p>নিহত ব্যক্তিরা হলেন ফয়জুন নেসা (৮০), খুরশিদা বেগম (৫৫), কবিতা বেগম (৩০), লাবনী বেগম (৩০), রেশমি আক্তার (১০), মীম আক্তার (২) ও লামিয়া আক্তার (৯)। তাঁরা লক্ষ্মীপুর জেলার চন্দ্রগঞ্জ থানার হাজীরপাড়া ইউনিয়নের পশ্চিম চৌপালী এলাকার বাসিন্দা।</p></div></div></div></body></html>"
        },
        {
            "title": "সৌদি আরবে তিন দিনে ১৭ জনের মৃত্যুদণ্ড কার্যকর | প্রথম আলো",
            "time": "2025-08-06T03:01:45",
            "imgUrl": "https://media.prothomalo.com/prothomalo-bangla%2F2024-07%2Febc44474-61b4-4225-bc14-9c21b4eb2bd5%2Fprothomalo-Saudi_Arab.webp?rect=0%2C0%2C510%2C268&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সংবাদমাধ্যমটি জানায়, সোমবার যাঁদের মৃত্যুদণ্ড কার্যকর হয়েছে, তাঁরা ‘সন্ত্রাসী কার্যক্রমে’ জড়িত ছিলেন। </p><p>এর আগে শনিবার সাত ও রোববার আটজনকে মৃত্যুদণ্ড দেওয়া হয়, তাঁদের মধ্যে বেশির ভাগই বিদেশি নাগরিক এবং মাদকসংক্রান্ত অপরাধে দোষী ছিলেন। </p></div></div></div></body></html>"
        },
        {
            "title": "‘প্রবাসী বন্ড’: বিনিয়োগে লাভ, করমুক্ত আয় ও বাড়তি নিরাপত্তা | প্রথম আলো",
            "time": "2025-08-06T03:00:00",
            "imgUrl": "https://media.prothomalo.com/prothomalo-bangla%2F2025-05-19%2Fyro91yc1%2Fdollar-2.JPG?rect=0%2C13%2C657%2C345&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সরকারের প্রজ্ঞাপন অনুযায়ী, প্রবাসী আয় দিয়ে একবার কেউ ওয়েজ আর্নার্স ডেভেলপমেন্ট বন্ড এক মেয়াদে কিনলে পরপর দুই মেয়াদের জন্য পুনর্বিনিয়োগ সুবিধা দেওয়া হবে। অর্থাৎ তিন মেয়াদে মোট ১৫ বছরের জন্য বিনিয়োগ করা যাবে।</p><p>বিদেশি মালিকানাধীন শিপিং ও বিমান বা এয়ারওয়েজ কোম্পানির বিদেশের অফিসে চাকরিরত অনিবাসী বাংলাদেশি মেরিনার, পাইলট ও কেবিন ক্রুরা ওয়েজ আর্নার্স বন্ডে বিনিয়োগের সুযোগ পাবেন।</p><p><strong>কোথায় ও কীভাবে পাবেন</strong></p><p>প্রবাসী বন্ড কিনতে হলে লাগবে জাতীয় পরিচয়পত্র, পাসপোর্ট, বৈধ ভিসার কপি, চাকরির প্রমাণপত্র, আর বাংলাদেশে একটি সঞ্চয়ী হিসাব। ব্যবসায়ী হলে লাগবে ট্রেড লাইসেন্স, পেশাজীবীদের ক্ষেত্রে পেশার সনদপত্র।</p><p>বাংলাদেশ ব্যাংক, এক্সচেঞ্জ হাউস, এক্সচেঞ্জ কোম্পানি ও তফসিলি ব্যাংকের বিদেশি ও অনুমোদিত ডিলার (এডি) শাখায় এসব বন্ড কেনা যায়। এ বন্ডের মুনাফা আয়করমুক্ত। আবার বন্ডের বিপরীতে ঋণ নেওয়ার সুযোগও আছে। এ ছাড়া বন্ড কিনতে ফরেন কারেন্সি বা বৈদেশিক মুদ্রায় (এফসি) হিসাব থাকারও বাধ্যবাধকতা নেই।</p></div></div></div></body></html>"
        },
        {
            "title": "শক্ত আইনি ব্যবস্থা নিন | প্রথম আলো",
            "time": "2025-08-06T02:53:54",
            "imgUrl": "https://media.prothomalo.com/prothomalo-bangla%2F2020-10%2F1029114c-37fd-4c36-a816-595983984828%2Feditorial_5.png?rect=0%2C10%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শিক্ষকদের ভাষ্য অনুযায়ী, পাঠ্যবই ও শ্রেণিকক্ষের শিক্ষাই যথেষ্ট। গাইড বইয়ের প্রয়োজন নেই, কিন্তু বাস্তব চিত্র ভিন্ন। কিছু শিক্ষকের ব্যক্তিগত স্বার্থ ও প্রকাশনা সংস্থাগুলোর যোগসাজশে গাইড বই কেনা শিক্ষার্থীদের জন্য এক অলিখিত নিয়মে পরিণত হয়েছে। জানা গেছে, প্রকাশনা সংস্থাগুলোর প্রতিনিধিদের কাছ থেকে ঘুষ নিয়ে শিক্ষক সমিতি, প্রধান শিক্ষক ও কতিপয় শিক্ষক অভিভাবকদের ওপর গাইড বই কেনার জন্য চাপ দেন। এমনকি পরীক্ষার প্রশ্নও তৈরি হয় গাইড বই অনুসরণ করে। যেসব শিক্ষক এই অনৈতিক প্রক্রিয়ায় যুক্ত নন, তাঁদের প্রশ্নপত্র বাতিল করে দেওয়া হয়। এই চিত্র একদিকে যেমন শিক্ষকদের সততা ও নৈতিকতাকে প্রশ্নবিদ্ধ করে, অন্যদিকে শিক্ষার্থীদের মেধার স্বাভাবিক বিকাশকে বাধাগ্রস্ত করে।</p><p>জেলা শিক্ষা কর্মকর্তার মতে, গাইড বই কেনা আইনত দণ্ডনীয় অপরাধ। তারপরও কেন এ আইন মানা হচ্ছে না? কেন কর্তৃপক্ষ এ বিষয়ে কঠোর পদক্ষেপ নিচ্ছে না? এই প্রশ্নগুলো সামনে চলে আসে। গাইড বইয়ের ব্যবসা বন্ধে প্রশাসন ও সংশ্লিষ্ট কর্তৃপক্ষের নীরবতা একধরনের পরোক্ষ সমর্থনকেই ইঙ্গিত করে।</p></div></div></div></body></html>"
        },
        {
            "title": "সকালেই পড়ুন আলোচিত ৫ খবর | প্রথম আলো",
            "time": "2025-08-06T02:51:15",
            "imgUrl": "https://media.prothomalo.com/prothomalo-bangla%2F2023-11%2F96ef562e-2cfa-4151-b57a-ce77cdb446ff%2FWhatsApp_Image_2023_02_27_at_08_34_41.jpeg?rect=0%2C106%2C1423%2C747&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">অভূতপূর্ব গণজাগরণে শেখ হাসিনা সরকারের পতনের পর বিজয় উদ্‌যাপন। ৫ আগস্ট ২০২৪, সংসদ ভবন এলাকায়</figcaption><figcaption class=\"story-element-image-attribution\">ছবি: প্রথম আলো</figcaption></p></div></div></body></html>"
        },
        {
            "title": "মেহেরপুরে সড়কে ককটেল ফাটিয়ে পথচারীদের কাছে থেকে টাকা লুট | প্রথম আলো",
            "time": "2025-08-06T02:44:59",
            "imgUrl": "https://media.prothomalo.com/prothomalo-bangla%2F2024-08-08%2F46v15w0h%2F%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%BF-%E0%A7%A8.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মেহেরপুরের গাংনী উপজেলার থানা এলাকায় সড়কে ককটেল ফাটিয়ে পথচারীদের কাছ থেকে টাকা লুট করেছে ডাকাত দল। গতকাল মঙ্গলবার রাত ৯টায় ধানখোলা সড়কে এ ঘটনা ঘটে।</p><p>ওই ঘটনার ভুক্তভোগী উপজেলার মহিষখোলা গ্রামের বাসিন্দা ইয়াসির আরাফাত সাংবাদিকদদের বলেন, সশস্ত্র ডাকাতেরা প্রথমে তাঁর কাছ থেকে ৭ হাজার টাকা কেড়ে নেয়। পরে আরও আটজনের কাছ থেকে প্রায় ২৩ হাজার লুট করে।</p></div></div></div></body></html>"
        },
        {
            "title": "আলুর দরপতন, কেজিতে ১০ টাকা লোকসান কৃষকের | প্রথম আলো",
            "time": "2025-08-06T02:30:00",
            "imgUrl": "https://media.prothomalo.com/prothomalo-bangla%2F2025-07-23%2F45p4pgc2%2FRajshahiDH060120250717IMG-20250717-WA0004.jpg?rect=0%2C187%2C2837%2C1489&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কৃষি বিপণন অধিদপ্তরের যশোর কার্যালয় সূত্রে জানা গেছে, এই জেলায় মোট ১১টি হিমাগারে এ বছর ৪০ হাজার ৪৯৬ মেট্রিক টন খাওয়ার আলু ও ৩ হাজার ৭৫০ মেট্রিক টন বীজ আলু সংরক্ষণ করা হয়। এসব হিমাগার থেকে গত ৫ মাসে ১০ হাজার ২৩২ মেট্রিক টন খাবার আলু বের করা হয়েছে। এখন অবশিষ্ট আছে ৩০ হাজার ২৬৪ মেট্রিক টন।</p><p>এ বিষয়ে জানতে চাইলে কৃষি বিপণন অধিদপ্তর যশোরের জ্যেষ্ঠ জেলা কৃষি কর্মকর্তা কিশোর কুমার সাহা বলেন, ‘এটা ঠিক যে ১০ টাকা না হলেও প্রতি কেজি আলুতে কৃষকদের ৫ থেকে ৭ টাকা লোকসান গুনতে হচ্ছে। তবে আগামী এক মাসের মধ্যে আলুর বাজার চাঙা হওয়ার সম্ভাবনা রয়েছে। কারণ, ব্যবসায়ীরা মালয়েশিয়াসহ মধ্যপ্রাচ্যের বিভিন্ন দেশে আলু রপ্তানির চেষ্টা করেছেন। এ ছাড়া অতি বৃষ্টির কারণে এবার সবজি উৎপাদন কম হচ্ছে। এতে আলুর চাহিদা বাড়বে। ফলে এর দাম বেড়ে যাবে।’</p></div></div></div></body></html>"
        },
        {
            "title": "কোন ফ্র্যাঞ্চাইজি লিগ সবচেয়ে বেশি জমজমাট ও বিনোদনে ভরপুর | প্রথম আলো",
            "time": "2025-08-06T02:30:00",
            "imgUrl": "https://media.prothomalo.com/prothomalo-bangla%2F2025-08-05%2Fmurtqsmg%2FLogo.jpg?rect=0%2C0%2C1528%2C802&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F599lv4ex%2FCashout-free-Sports-Lifestyle.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এই মানদণ্ডগুলো অবশ্য ব্যক্তিগত পছন্দের ওপর নির্ভরশীল। কেউ বেশি রান দেখতে ভালোবাসেন, আবার কেউ কম রানের রুদ্ধশ্বাস ম্যাচ পছন্দ করেন। কারও কাছে ফাস্ট বোলিং ভালো লাগে, আবার কেউ স্পিনারদের শৈল্পিক বোলিংয়ের ভক্ত।</p><p>তবে একটা বিষয় নিয়ে কোনো সন্দেহ নেই—সবাই চান ম্যাচ জমে উঠুক, শেষ ওভার এমনকি শেষ পর্যন্ত গড়াক। দ্য হানড্রেড টি–টোয়েন্টির চেয়ে কম বলের টুর্নামেন্ট হওয়ায় আশা করা হয়েছিল এই লিগে এমন রুদ্ধশ্বাস ম্যাচের সংখ্যা বেশি হবে।</p></div></div></div></body></html>"
        },
        {
            "title": "স্বাস্থ্য মন্ত্রণালয়ের অধীন নিয়োগ, ৫ পদে নেবে ১৫৫ জন | প্রথম আলো",
            "time": "2025-08-06T02:18:37",
            "imgUrl": "https://media.prothomalo.com/prothomalo-bangla%2F2021-02%2F1b375a29-a923-4ad8-a7ea-cb8addf88058%2Fbangladesh_government_logo.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F7ofy5i1p%2FWithout-Documents-Technology-Chakri-bakri.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>স্বাস্থ্য ও পরিবার কল্যাণ মন্ত্রণালয়ের অধীন ঝিনাইদহ সিভিল সার্জনের কার্যালয় ও এর নিয়ন্ত্রণাধীন বিভিন্ন স্বাস্থ্য প্রতিষ্ঠানে রাজস্ব খাতে (স্থায়ী ও অস্থায়ী) লোকবল নিয়োগ দেওয়া হবে। গত ৩১ জুলাই প্রকাশিত নিয়োগ বিজ্ঞপ্তি অনুযায়ী ৫ ধরনের শূন্য পদে মোট ১৫৫ জনকে নিয়োগ দেওয়া হবে। ঝিনাইদহ জেলার স্থায়ী বাসিন্দারা এ নিয়োগে আবেদন করতে পারবেন।</p><p><strong>পদের নাম ও বর্ণনা<br></strong> ১. পদের নাম: পরিসংখ্যানবিদ<br> পদসংখ্যা: ৩<br> বেতন স্কেল: ১০,২০০-২৪,৬৮০ টাকা।<br> আবেদনে শিক্ষাগত যোগ্যতা: যেকোনো স্বীকৃত বিশ্ববিদ্যালয় থেকে পরিসংখ্যান, গণিত, অর্থনীতি বিষয়ে স্নাতক বা সমমানের ডিগ্রি থাকতে হবে।<br> ২. পদের নাম: অফিস সহকারী কাম-কম্পিউটার মুদ্রাক্ষরিক<br> পদসংখ্যা: ৭<br> বেতন স্কেল: ৯,৩০০-২২,৪৯০ টাকা।<br> শিক্ষাগত যোগ্যতা: যেকোনো স্বীকৃত বোর্ড থেকে উচ্চমাধ্যমিক বা সমমানের পরীক্ষায় উত্তীর্ণ হতে হবে।</p></div></div></div></body></html>"
        },
        {
            "title": "১০০ ছবির প্রতিশ্রুতি, এরপর ২০ বছর দেখাই হয়নি | প্রথম আলো",
            "time": "2025-08-06T02:16:10",
            "imgUrl": "https://media.prothomalo.com/prothomalo-bangla%2F2025-08-05%2F052z9ab7%2Fakshay-kumar-childhood.jpg?rect=0%2C0%2C647%2C340&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2Fftdzysgr%2FStarts-from-250-Entertainment.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>হিট হওয়ার পরও তিক্ততার শুরু</strong></p><p>‘জানওয়ার’ হিট করতেই পাল্টে যায় দৃশ্যপট। যে পরিচালক-প্রযোজকেরা একসময় ফিরিয়ে দিয়েছিলেন, তাঁরা ফিরতে থাকেন অক্ষয়ের দিকে। এরপর সুনীল দর্শনের সঙ্গে আরও ছবি করেন অক্ষয়—‘এক রিশতা’, ‘তালাশ’, ‘দোস্তি’, ‘মেরে জীবনের সাথি’, ‘আন্দাজ’সহ মোট সাতটি ছবি। এর মধ্যে ছয়টি পরিচালনা করেছিলেন সুনীল নিজে। তবে সফলতার পাশাপাশি ব্যর্থতাও ছিল।</p></div></div></div></body></html>"
        },
        {
            "title": "হার্ভার্ডসহ ১০ বিশ্ববিদ্যালয়ে পড়ার সুযোগ বাংলাদেশি বংশোদ্ভূত সালমানের, বাবা-মা’র তিন সূত্রেই বাজিমাত | প্রথম আলো",
            "time": "2025-08-06T02:01:00",
            "imgUrl": "https://media.prothomalo.com/prothomalo-bangla%2F2025-08-05%2F0lhlhkr3%2FScreenshot-2025-08-05-173957.png?rect=0%2C15%2C186%2C98&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-06-16%2Fv0ggc2ni%2FGPI-27814X5432.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশি বংশোদ্ভূত সালমান চৌধুরী। নামটি আপনার কাছে আনকোরা কোনো নাম। কিন্তু যুক্তরাষ্ট্রে অভিবাসীর এই সন্তান পড়াশোনার জন্য জায়গা করে নিয়েছে কয়েকটি গণমাধ্যমের পাতায়। আইভি লিগের হার্ভার্ড–ইয়েলসহ সেরা ১০টি বিশ্ববিদ্যালয়ে ভর্তি হওয়ার সুযোগ পেয়েছেন। কোনোটা কোনোটা থেকে পেয়েছেন ফুলফান্ডেড বৃত্তিও। এরপরই তাঁকে নিয়ে চলছে চর্চা। কারণ, কোনো দামি কোচিংয়ে তিনি যাননি, কোনো অ্যাডমিশন কনসালট্যান্টের সহায়তা নেননি, নিজ চেষ্টায় পরিবারকেন্দ্রিক মূল্যবোধকে সম্বল করে তিনি পৌঁছেছেন স্বপ্নের ঠিকানায়।</p><p> সালমান চৌধুরী সম্প্রতি নিউ জার্সির প্যাসিফিত কাউন্টি টেকনিক্যাল ইনস্টিটিউট (পিসিটিআই) স্টেম একাডেমি থেকে গ্র্যাজুয়েশন করেছেন। এরই মধ্যে হার্ভার্ড, ইয়েল, প্রিন্সটন, কলাম্বিয়া, পেনসিলভানিয়া বিশ্ববিদ্যালয়সহ আইভি লিগসহ ১০টি শীর্ষ আমেরিকান <a target=\"_blank\" href=\"https://www.cnbc.com/2025/07/31/i-got-accepted-to-harvard-stanford-princetonmy-parents-did-3-things-at-an-early-age.html\" rel=\"nofollow\">বিশ্ববিদ্যালয়ে ভর্তি হওয়ার সুযোগ</a> পেয়েছেন।</p><p>আইভি লিগ মানেই আভিজাত্য, যোগ্যতা, মেধা আর মননশীল সুস্থ উন্নত মানুষের সংমিশ্রণে আমেরিকার শিক্ষাঙ্গনের ধারণা। ৮টি আইভি লিগ বিশ্ববিদ্যালয় হলো ব্রাউন ইউনিভার্সিটি, কলাম্বিয়া ইউনিভার্সিটি, কর্নেল ইউনিভার্সিটি, ডার্টমাউথ কলেজ, হার্ভার্ড ইউনিভার্সিটি, প্রিন্সটন ইউনিভার্সিটি, ইউনিভার্সিটি অব পেনসিলভানিয়া ও ইয়েল ইউনিভার্সিটি।</p><p>এখন সবার প্রশ্ন, উঁকি দিতে কীভাবে এক বাঙালি কিশোর আমেরিকার শীর্ষ ২৫ বিশ্ববিদ্যালয়ের মধ্যে ১০টিতে পড়ার সুযোগ পেলেন। আসলে কোন সূত্র বা মন্ত্রে এমনটা ঘটল। আমেরিকা ও ভারতের কয়েকটি গণমাধ্যম তাঁকে নিয়ে করা প্রতিবেদনে সে কথা জানিয়েছে। সিএনবিসির এক খবরে বলা হয়েছে, মাত্র তিনটি সহজ সূত্রে হার্ভার্ড, ইয়েল, প্রিন্সটনসহ সেরা মার্কিন বিশ্ববিদ্যালয়ে ভর্তি হওয়ার সুযোগ পেয়েছেন সালমান চৌধুরী।</p></div></div></div></body></html>"
        },
        {
            "title": "মহাকাশে পাঠানো হলো রোগ সৃষ্টিকারী ব্যাকটেরিয়া, কেন | প্রথম আলো",
            "time": "2025-08-06T02:00:00",
            "imgUrl": "https://media.prothomalo.com/prothomalo-bangla%2F2025-08-05%2Fbxaeb09v%2FBacteria.pexels.png?rect=0%2C0%2C623%2C327&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-08-04%2F7ofy5i1p%2FWithout-Documents-Technology-Chakri-bakri.png&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>গত কয়েক দশকের বিভিন্ন গবেষণায় দেখা গেছে, মহাকাশে ব্যাকটেরিয়া ভিন্নভাবে আচরণ করে। তারা প্রায়ই দ্রুত বৃদ্ধি পায়। পৃথিবীর বাইরের পরিবেশে ভিন্ন ও পরিবর্তিত বৈশিষ্ট্য প্রদর্শন করে। ব্যাকটেরিয়া মহাকাশচারীদের ক্ষতি করতে পারে। দীর্ঘমেয়াদি মিশনের সময় সংক্রমণের ঝুঁকি বেশি থাকে। এ বিষয়ে বিজ্ঞানী গাল-মোর বলেন, ‘মহাকাশ ভ্রমণে সংক্রামক রোগের ঝুঁকি সম্পর্কে আমরা বোঝার চেষ্টা করছি। যেসব ব্যাকটেরিয়া পাঠানো হয়েছে, শূন্যের নিচে ৮০ ডিগ্রি সেলসিয়াস তাপমাত্রায় হিমায়িত করে মাইক্রোগ্র্যাভিটির অধীনে সেগুলোর বৃদ্ধি পরীক্ষা করা হবে। তারপর পৃথিবীতে ফিরিয়ে আনা হবে এবং আণবিক বিশ্লেষণ শেষে পৃথিবীতে জন্মানো ব্যাকটেরিয়ার সঙ্গে তুলনা করা হবে।</p><p>সূত্র: এনডিটিভি</p></div></div></div></body></html>"
        },
        {
            "title": "এক দিন রিকশা চালান, আরেক দিন কারুপণ্য বানান ময়মনসিংহের জাহাঙ্গীর | প্রথম আলো",
            "time": "2025-08-06T02:00:00",
            "imgUrl": "https://media.prothomalo.com/prothomalo-bangla%2F2025-08-05%2Fpb9ju1n2%2FMymensingh-10.jpg?rect=0%2C0%2C1599%2C839&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ময়মনসিংহ সদর উপজেলার মনতলা গ্রামের বাসিন্দা জাহাঙ্গীর আলম (৩৫)। পেটের তাগিদে রিকশা চালান। আর মনের খোরাক জোগাতে নান্দনিক সব কারুপণ্য বানান। বাঁশ ও নারকেলের মালা দিয়ে তৈরি করেন নান্দনিক সব কারুপণ্য। শখের বশে শুরু করলেও এখন এসব বিক্রি করেন। তিনি স্বপ্ন দেখেন, নিজের এসব কারুপণ্য বিদেশে বিক্রির।</p><p> স্ত্রী জান্নাত আক্তার, ৯ ও দুই বছর বয়সী দুই মেয়ে নিয়ে জাহাঙ্গীরের সংসার। ২০০৮ সালে এসএসসি পরীক্ষায় অকৃতকার্য হওয়ার পর নানা পেশা পাল্টে এখন রিকশা চালান জাহাঙ্গীর। ময়মনসিংহ নগরে এক দিন পরপর রিকশা চালান। যেদিন বাড়িতে থাকেন, সেদিন কারুপণ্য তৈরি করেন।</p><p> সম্প্রতি নগরের কাছারিঘাটে চলা বাণিজ্য মেলায় ঢুকে দেখা যায়, একটি টেবিলে বাঁশ ও নারকেলের মালা দিয়ে তৈরি কারুপণ্য সাজিয়ে বসে আছেন জান্নাত আক্তার। রাস্তা দিয়ে চলা মানুষ এসে দাঁড়াচ্ছেন, আর কারুপণ্য দেখছেন। অনেকে দরদাম করছেন, কেউ কেউ কিনে নিয়ে যাচ্ছেন।</p></div></div></div></body></html>"
        },
        {
            "title": "ভারত ও পাকিস্তান নিয়ে যুক্তরাষ্ট্রের নতুন খেলা | প্রথম আলো",
            "time": "2025-08-06T02:00:00",
            "imgUrl": "https://media.prothomalo.com/prothomalo-bangla%2F2025-08-05%2F8hmcdrug%2Fmoditrump.JPG?rect=0%2C50%2C643%2C338&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এটা বলতেই হবে যে পাকিস্তানের জন্য কিছু সুযোগ এসেছে, যেটা জিরো সাম গেমের বা একজন জিতলে আরেকজন হারবে, এমন খেলার অংশ নয়। যুক্তরাষ্ট্র যেমন পাকিস্তান ও অন্যান্য দেশের সঙ্গে তার সম্পর্ককে ‘হয় আমার পক্ষে, না হয় আমার বিরুদ্ধে’ এই দৃষ্টিভঙ্গি নিয়ে দেখে, চীন এ রকমভাবে দেখে না; বরং চীনের দৃষ্টিভঙ্গি অনেক বেশি সূক্ষ্ম ও বাস্তববাদী। এর কারণ হলো চীন এখন অর্থনৈতিক উন্নয়ন ও বাণিজ্যকে মূল মনোযোগের কেন্দ্রে রেখেছে।</p><p>পশ্চিমা গণতান্ত্রিক দেশগুলো প্রায়ই চীনের রাজনৈতিক স্বাধীনতা ও মানবাধিকার ঘাটতি নিয়ে প্রশ্ন তোলে; কিন্তু চীন মাত্র ৪০ বছরের মধ্যে কীভাবে ৮০ কোটি মানুষকে দারিদ্র্য থেকে বের করে আনল, এ বিষয়টিতে তারা নীরব থাকে। আমরা এখন দেখছি যে গাজায় যে জাতিগত নির্মূল যজ্ঞ চলছে, তাতে প্রায় সমগ্র পশ্চিমা ‘গণতন্ত্র’ ইসরায়েলের দুষ্কর্মের দোসর হিসেবে ভূমিকা পালন করছে।</p><p>এখনকার বাস্তবতায় দুটি বিষয় পাকিস্তানের পক্ষে গেছে। প্রথমত, ইসলামাবাদ সঠিকভাবে ট্রাম্পের আত্মমুগ্ধতাকে গুরুত্ব দিয়েছে। ট্রাম্পের নাম শান্তিতে নোবেল পুরস্কারের জন্য মনোনীত করেছে। ২০২১ সালের আগস্টে কাবুল বিমানবন্দরের ‘অ্যাবি গেট’ বোমা হামলার একজন অভিযুক্তকে দ্রুত গ্রেপ্তার ও যুক্তরাষ্ট্রে প্রত্যর্পণ করেছে। এতে ‘কঠোর নেতা’ হিসেবে ট্রাম্পের ভাবমূর্তি শক্তিশালী হয়েছে। ২০২১ সালে যুক্তরাষ্ট্র যখন তড়িঘড়ি করে কাবুল ত্যাগ করছিল, তখন ওই হামলায় ১৩ জন মার্কিন সেনা এবং ২০০ আফগান নিহত হয়েছিলেন।</p></div></div></div></body></html>"
        }
    ]
}