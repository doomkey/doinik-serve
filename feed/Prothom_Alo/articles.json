{
    "source": "প্রথম আলো",
    "articles": [
        {
            "title": "পশ্চিম পাঞ্জাবের স্কিম এবং পূর্ব বাংলা ও বেলুচিস্তানের সংগ্রাম | প্রথম আলো",
            "time": "2025-12-22T04:34:27",
            "imgUrl": "https://media.prothomalo.com/prothomalo-bangla%2F2025-12-22%2F65l7kcfg%2F22122025-cm-5.jpg?rect=0%2C34%2C1628%2C855&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>৪.</strong></p><p>সব বিবেচনাতেই ওয়ান-ইউনিট স্কিমের পাকিস্তান ছিল লাহোর প্রস্তাবে প্রস্তাবিত ফেডারেল রিপাবলিক পাকিস্তানের ওপর সরাসরি আক্রমণ। সুখের কথা হলো এই যে ওই ওয়ান-ইউনিট ‘পাকিস্তান’ নামের আড়ালে লুকিয়ে থাকা ‘ইসলামিক রিপাবলিক অব পশ্চিম পাঞ্জাব’ পূর্ববঙ্গের সঙ্গে রাজনৈতিক লড়াইয়ে পেরে ওঠেনি। কেননা, জনসংখ্যার দিক থেকে পূর্ব পাকিস্তান ছিল বড়। ফলে আসন সমান সমান করে পশ্চিম এবং পূর্বে ভাগ করতে বাধ্য হয় পাকিস্তানি রেজিম।</p><p>তাদের শেষ ভরসা ছিল ‘পাকিস্তানের স্বাধীনতা এনে দেওয়া দল’ মুসলিম লীগ পূর্ববঙ্গের মুসলমানদের ভারতের জুজু দেখিয়ে বশে রাখতে পারবে; কিন্তু সেই মুসলিম লীগের সঙ্গে শুরু থেকেই রাজনৈতিক লড়াইয়ে লিপ্ত হয় বাংলার বামপন্থী, মধ্যপন্থী, এমনকি কিছু ডানপন্থী রাজনৈতিক দল ও গোষ্ঠী। এই দলগুলোর রাজনৈতিক চিন্তাধারা ও কর্মসূচি পাকিস্তান এবং পূর্ব পাকিস্তানের গঠন ও শাসনকে কেন্দ্র করেই আবর্তিত হয়েছে। ওই চিন্তাধারা ও কর্মসূচি ছিল পশ্চিম পাঞ্জাবের এলিট এস্টাবলিশমেন্টের চাপিয়ে দেওয়া এককেন্দ্রিক শাসনের বিরুদ্ধে একটি পাকিস্তান ইউনিয়নের, যেখানে প্রদেশগুলো স্বায়ত্তশাসন ভোগ করবে।</p><p>এই লড়াই ছিল মূলত গণতন্ত্র প্রতিষ্ঠার লড়াই। তৎকালের রাজনৈতিক ঘটনাধারা দিয়ে বিশ্লেষণ করলে দেখা যাবে, ১৯৫৪ সালের প্রাদেশিক নির্বাচনে মুসলিম লীগকে হারিয়ে দেশি দলগুলোর জোট যুক্তফ্রন্ট পূর্ববঙ্গের সরকার গঠনের ম্যান্ডেট লাভ করে। সেই গণতান্ত্রিক প্রাদেশিক সরকারকে দুই মাসের মধ্যেই অন্যায্যভাবে বাতিল করে দেওয়া হয়, কেড়ে নেয় পূর্ববঙ্গের প্রদেশ মর্যাদা। পাকিস্তান আন্দোলনের প্রস্তাবিত গণতন্ত্র এবং ফেডারেল কাঠামো গড়ে তোলার আগেই ভেঙে ফেলে, সেখান থেকে পাকিস্তান একটি ‘ইসলামিক রিপাবলিক’ হিসেবে ১৯৫৬ সালে আত্মপ্রকাশ করে। এর দুই বছরের মধ্যে অর্থাৎ ১৯৫৮ সালে পাকিস্তান একটি মিলিটারি–শাসিত রাষ্ট্রে পরিণত হয়।</p><p>১৯৬২ সালে সামরিক শাসক একটি সংবিধান উপহার দিলেও তা ছিল গণতন্ত্রবিরোধী গঠনতন্ত্র। এই গঠনতন্ত্রে সেই ‘ওয়ান ইউনিট’ প্রোগ্রামের আওতায় প্রদেশগুলোর ক্ষমতা খর্ব করাটাকে আইনি বৈধতা দেওয়া হয়। এ ঘটনার প্রতিক্রিয়ায় পূর্ববঙ্গীয় নেতাদের ডাকে পাকিস্তানের অন্য দলগুলো নিয়ে ন্যাশনাল ডেমোক্রেটিক ফ্রন্ট (এনডিএফ) গঠিত হয়।</p><p>একই ঘটনার প্রতিক্রিয়ায় পশ্চিমে বেলুচিস্তানে তৃতীয়বারের মতো সশস্ত্র সংগ্রাম শুরু হয়, যা ইতিহাসে ‘থার্ড বেলুচিস্তান কনফ্লিক্ট’ নামে পরিচিত। আইয়ুব খানের সেনাশাসনের বিপরীতে পাকিস্তানব্যাপী একটি গণতান্ত্রিক ফেডারেল পাকিস্তান গঠনের লড়াই তুঙ্গে ওঠে। জাতীয়ভাবে যেমন ফাতেমা জিন্নাহর রাজনৈতিক প্রচেষ্টা চলে পাকিস্তানকে লাহোরের প্রস্তাবের পাকিস্তান হিসেবে পেতে, একইভাবে বেলুচিস্তানের সশস্ত্র সংগ্রাম চলে একটি স্বায়ত্তশাসিত প্রদেশ পেতে।</p><p>এরই ধারাবাহিকতায় শেখ মুজিবের নেতৃত্বে আওয়ামী লীগ উত্থাপন করে ১৯৬৬ সালের ছয় দফা। এই ছয় দফা স্বায়ত্তশাসিত প্রদেশের রাজনৈতিক দাবি। এটা কোনো সংকীর্ণ জাতীয়তাবাদী দাবি না, লাহোর প্রস্তাবের ধারাবাহিকতামাত্র; যেমন দাবি সবার আগে বেলুচিস্তান তুলে ছিল এবং সেই দাবি আদায় সশস্ত্র সংগ্রামেও লিপ্ত হয়েছে। অথচ আওয়ামী চিন্তকেরা মুক্তিযুদ্ধের পূর্বাপর ইতিহাসের ব্যাপ্তিকে কেটেছেঁটে নিজের স্বার্থসিদ্ধি হয় এমনভাবে সংকীর্ণ করেছে।</p><p>কৌতুকের বিষয়, বাংলাদেশ জামায়াতে ইসলামী (জামায়াত) মুক্তিযুদ্ধের সেই খর্বাকৃত ইতিহাসকে গ্রহণ করে বাজারে বয়ান ছেড়েছে যে মুক্তিযুদ্ধ পাকিস্তান বনাম আওয়ামী লীগের গন্ডগোলের ফল, দেশের সাধারণ জনগণের এতে সায় ছিল না। যে কারণে তারা পাকিস্তান রক্ষার জন্য তৎকালীন পাকিস্তান রেজিমের সহযোগী হয়। আরও কৌতুকের বিষয় এই যে আওয়ামী লীগও একভাবে জামায়াতের এই বয়ানকে গ্রহণ করেছে। কেননা, তাতে মুক্তিযুদ্ধের ওপর তাদের একচ্ছত্র দাবির বিষয়টি অন্য বিরোধী পক্ষের দ্বারা সমর্থিত হয়।</p></div></div></div></body></html>"
        },
        {
            "title": "প্রথম আলো-ডেইলি স্টার ও দুটি সাংস্কৃতিক সংগঠনের কার্যালয়ে হামলায় শনাক্ত ৩১, গ্রেপ্তার ৬ | প্রথম আলো",
            "time": "2025-12-22T04:34:05",
            "imgUrl": "https://media.prothomalo.com/prothomalo-bangla%2F2025-12-21%2Fqkru7c0m%2Fprothomlaoll.jpg?rect=0%2C138%2C2100%2C1103&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দুটি জাতীয় দৈনিক (প্রথম আলো, ডেইলি স্টার) ও দুটি সাংস্কৃতিক সংগঠনের (ছায়ানট, উদীচী) কার্যালয়ে হামলার সঙ্গে জড়িত সন্দেহে ৩১ জনকে শনাক্ত করা হয়েছে। </p><p>এসব ঘটনায় আজ সোমবার সকাল পর্যন্ত ঢাকাসহ দেশের বিভিন্ন এলাকায় অভিযান চালিয়ে কমপক্ষে ছয়জনকে গ্রেপ্তার করা হয়েছে।</p><p>আজ সকাল ৯টা ৪৩ মিনিটে প্রধান উপদেষ্টার ভেরিফায়েড ফেসবুক পেজে দেওয়া এক সংবাদ বিজ্ঞপ্তিতে এই তথ্য জানানো হয়।</p><p>সংবাদ বিজ্ঞপ্তির তথ্য অনুযায়ী, গ্রেপ্তার হওয়া ব্যক্তিরা হলেন—মো. কাশেম ফারুকি, মো. সাইদুর রহমান, রাকিব হোসেন, মো. নাইম, মো. সোহেল রানা ও মো. শফিকুল ইসলাম। শনাক্ত হওয়া বাকি সন্দেহভাজন ব্যক্তিদের গ্রেপ্তারে অভিযান চলছে।</p></div></div></div></body></html>"
        },
        {
            "title": "১ জানুয়ারি থেকে কিছুটা কমতে পারে সঞ্চয়পত্রের মুনাফা | প্রথম আলো",
            "time": "2025-12-22T04:30:00",
            "imgUrl": "https://media.prothomalo.com/prothomalo-bangla%2F2025-11-12%2Ftpw45xea%2F1ddf51043e62594fc32dc6e5ee3c9537_5b6a833aa718b.jpg?rect=0%2C121%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সরকার আয় ও ঋণ ব্যবস্থাপনার অংশ হিসেবে নিয়মিতভাবে সঞ্চয়পত্রের মুনাফার হার নির্ধারণের সিদ্ধান্ত নিয়েছিল গত ৩০ জুন। গড় মুনাফার হার কিছুটা কমিয়ে তখন বলা হয়েছিল, ছয় মাস পর মুনাফার হার পুনর্নির্ধারণ করা হবে। ৩১ ডিসেম্বর ছয় মাস পূর্ণ হবে।</p><p>আইআরডি সচিব মো. আবদুর রহমান খান গতকাল প্রথম আলোকে বলেন, ‘মুনাফার হার বাড়ছে না কমছে, বলতে পারব না। পুরো বিষয়টি এখন অর্থ বিভাগ দেখছে। অর্থ বিভাগের সুপারিশ এলে আমরা পরিপত্র জারি করব।’</p><p>দেশে জাতীয় সঞ্চয় অধিদপ্তরের অধীন যত ধরনের সঞ্চয়পত্র রয়েছে, তার মধ্যে সবচেয়ে জনপ্রিয় পরিবার সঞ্চয়পত্র। এ সঞ্চয়পত্রে সাড়ে ৭ লাখ টাকার কম বিনিয়োগে পাঁচ বছরের মেয়াদ পূর্তিতে মুনাফার হার ১১ দশমিক ৯৩ শতাংশ। আর সাড়ে ৭ লাখ টাকার বেশি বিনিয়োগে মুনাফার হার ১১ দশমিক ৮০ শতাংশ। গত ১ জুলাইয়ের আগে এ হার ১২ শতাংশের বেশি ছিল।</p></div></div></div></body></html>"
        },
        {
            "title": "ঢাকা বিশ্ববিদ্যালয়ের আইবিএ-বিবিএর ভর্তি পরীক্ষার ফলাফল প্রকাশ | প্রথম আলো",
            "time": "2025-12-22T04:19:07",
            "imgUrl": "https://media.prothomalo.com/prothomalo-bangla%2F2022-12%2Ffe08776b-f783-4662-8ec8-f80e169c3fe6%2FIBA_2.jpeg?rect=0%2C174%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঢাকা বিশ্ববিদ্যালয়ের (ঢাবি) ২০২৫-২৬ শিক্ষাবর্ষের ব্যবসায় প্রশাসন ইনস্টিটিউট (আইবিএ)-এর বিবিএ প্রোগ্রামের ভর্তি পরীক্ষার চূড়ান্ত ফলাফল প্রকাশ করা হয়েছে। আজ সোমবার (২২ ডিসেম্বর ২০২৫) ভর্তিবিষয়ক ওয়েবসাইটে এ তথ্য জানানো হয়েছে। গত ৭ ডিসেম্বর প্রথম পর্যায়ের ফলাফল প্রকাশ করার পর ১৭ ডিসেম্বর কমিউনিকেশন টেস্ট নেওয়া হয় শিক্ষার্থীদের।</p><p>ভর্তিবিষয়ক ওয়েবসাইটে জানানো হয়েছে, ‘আইবিএ ভর্তি পরীক্ষার ফলাফল প্রকাশ করা হয়েছে। শিক্ষার্থীরা ওয়েবসাইটে লগইন করে অথবা টেলিটক, বাংলালিংক অথবা গ্রামীণ নম্বর থেকে ডিইউ আইবিএ পরীক্ষার রোল নম্বর (DU IBA &lt;exam roll) লিখে ১৬৩২১ একটি খুদে বার্তার (SMS) করে ফিরতি বার্তায় (SMS) এ ফলাফল জানতে পারবেন।’</p></div></div></div></body></html>"
        },
        {
            "title": "দুই ওপেনার ৮৭ রান তুললেও এরপর দ্বিতীয় ইনিংসে আর ৫১ রানই যোগ করতে পেরেছে ওয়েস্ট ইন্ডিজ। নিউজিল্যান্ড জিতেছে ৩২৩ রানে। | প্রথম আলো",
            "time": "2025-12-22T04:14:02",
            "imgUrl": "https://media.prothomalo.com/prothomalo-bangla%2F2025-12-22%2Fjhfnjmy4%2F753411-01-02.jpg?rect=0%2C0%2C5819%2C3055&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>৩২ ওভারে ৩ উইকেট হারিয়ে ৩৯ রান!</p><p>মাউন্ট মঙ্গানুই টেস্টের শেষ দিনের দ্বিতীয় সেশনে এমন মন্থর ব্যাটিংই করল ওয়েস্ট ইন্ডিজ। ম্যাচ বাঁচাতে অন্য কোনো উপায় তো ছিল না ক্যারিবীয়দের। কিন্তু ম্যাচ তাঁরা বাঁচাতে পারল কই। যা সর্বনাশ হওয়ার তা তো প্রথম সেশনেই হয়ে গেছে। ১১ রানের মধ্যে ৫ উইকেট হারিয়ে ভালো শুরুটাকে জলাঞ্জলি দিয়েছে তাঁরা। এরপর দ্বিতীয় সেশনের ওই কচ্ছপগতির ব্যাটিং, আর শেষ সেশনে শেষ ২ উইকেট হারিয়ে হার। দ্বিতীয় ইনিংসে ১৩৮ রানে অলআউট হয়ে ৩২৩ রানে হেরেছে ওয়েস্ট ইন্ডিজ।</p><p>আর এই জয়ে তিন ম্যাচের সিরিজটা ২-০ ব্যবধানে জিতে নিয়েছে নিউজিল্যান্ড। এ নিয়ে ক্যারিবীয়দের বিপক্ষে সর্বশেষ পাঁচটি টেস্ট সিরিজই জিতল কিউইরা। ওয়েস্ট ইন্ডিজের কাছে দলটি সর্বশেষ হেরেছে ২০১২ সালে।</p></div></div></div></body></html>"
        },
        {
            "title": "সৌদি আরবে রেকর্ড মৃত্যুদণ্ড কার্যকর করার নিন্দা অধিকার গোষ্ঠীগুলোর | প্রথম আলো",
            "time": "2025-12-22T04:11:57",
            "imgUrl": "https://media.prothomalo.com/prothomalo-bangla%2F2025-02-09%2F7qlsv0oh%2FS__Arabia.jpg?rect=0%2C54%2C634%2C333&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সৌদি আরবে চলতি বছর শেষ হওয়ার আগেই মৃত্যুদণ্ড কার্যকর করার হার অতীতের রেকর্ড ছাড়িয়ে গেছে। এ নিয়ে দেশটিতে টানা দ্বিতীয় বছরের মতো মৃত্যুদণ্ড কার্যকর করার সংখ্যা পৌঁছেছে সর্বোচ্চ পর্যায়ে। মানবাধিকার সংস্থাগুলো এসব মৃত্যুদণ্ডের তীব্র নিন্দা জানিয়ে এটিকে দেশটির ইতিহাসের ‘রক্তক্ষয়ী সময়’ হিসেবে আখ্যায়িত করেছে।</p><p>যুক্তরাজ্যভিত্তিক মানবাধিকার সংস্থা রিপ্রাইভের দেওয়া তথ্য অনুযায়ী, ২০২৫ সালে এ পর্যন্ত সৌদি আরবে অন্তত ৩৪৭ জনের মৃত্যুদণ্ড কার্যকর করা হয়েছে। দেশটিতে এটি এক বছরে রেকর্ড সর্বোচ্চ। গত বছর এ সংখ্যা ছিল ৩৪৫।</p><p>চলতি বছর যাঁদের মৃত্যুদণ্ড কার্যকর করা হয়েছে, তাঁদের প্রায় দুই-তৃতীয়াংশই মাদকসংক্রান্ত অহিংস অপরাধে অভিযুক্ত ছিলেন। জাতিসংঘ বিষয়টিকে আন্তর্জাতিক আইনের পরিপন্থী হিসেবে বর্ণনা করেছে। মৃত্যুদণ্ডপ্রাপ্তদের অর্ধেকের বেশিই বিদেশি। তাঁদের মধ্যে পাকিস্তান, মিসর ও জর্ডানের নাগরিকেরাও রয়েছেন।</p></div></div></div></body></html>"
        },
        {
            "title": "অস্ত্রের লাইসেন্স চেয়ে আবেদন ১৫ রাজনীতিবিদের | প্রথম আলো",
            "time": "2025-12-22T04:02:19",
            "imgUrl": "https://media.prothomalo.com/prothomalo-bangla%2F2025-12-22%2Fzskbfbrw%2Fprothomalo_bangla_2023_10_f5fd24c4_8031_418a_a40f_1ea62c083413_WhatsApp_Image_2023_10_23_at_5_45_31_.webp?rect=0%2C0%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সরকারের কাছে নিরাপত্তা চেয়ে আবেদন করেছেন বেশ কয়েকজন রাজনীতিবিদ। কেউ চেয়েছেন পুলিশের একটি দল তাঁকে নিরাপত্তা দিক। কেউ চেয়েছেন অস্ত্রধারী দেহরক্ষী বা গানম্যান। কেউ চেয়েছেন আগ্নেয়াস্ত্রের লাইসেন্স। দেশের আইনশৃঙ্খলা পরিস্থিতি নিয়ে উদ্বেগের মধ্যে স্বরাষ্ট্র মন্ত্রণালয়ের কাছে রাজনীতিবিদদের পক্ষ থেকে এসব আবেদন আসছে। কেউ কেউ নিরাপত্তা ও অস্ত্রের লাইসেন্স একই সঙ্গে চেয়েছেন। স্বরাষ্ট্র মন্ত্রণালয় সূত্র জানিয়েছে, নিরাপত্তা, গানম্যান অথবা অস্ত্রের লাইসেন্স চেয়ে এখন পর্যন্ত ১৫ জন রাজনীতিবিদের আবেদন তাঁদের কাছে এসেছে।</p></div></div></div></body></html>"
        },
        {
            "title": "নওগাঁয় স্বাদে-মানে এগিয়ে সাব্বীর হোটেলের বিরিয়ানি | প্রথম আলো",
            "time": "2025-12-22T04:00:00",
            "imgUrl": "https://media.prothomalo.com/prothomalo-bangla%2F2025-12-18%2Fqf0rhc4r%2FNaogaonDH061920251215IMG20251215102226.jpg?rect=0%2C364%2C4032%2C2117&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>উৎসব-অনুষ্ঠানে ভূরিভোজে জনপ্রিয় খাবারগুলোর একটি বিরিয়ানি। আবার বিশেষ কোনো উপলক্ষ না থাকলেও এই খাবারের স্বাদ নিতে ব্যাকুল থাকেন অনেকেই। চাহিদার কারণে দেশের ছোট-বড় শহর থেকে শুরু করে গ্রামগঞ্জের হাটবাজারেও গড়ে উঠেছে অসংখ্য বিরিয়ানির দোকান।</p><p> সারা দেশের মতো নওগাঁ শহরের বিভিন্ন এলাকায় আছে অনেক বিরিয়ানির দোকান। তবে স্বাদ, গন্ধ ও মানে সবার চেয়ে এগিয়ে সাব্বীর হোটেল অ্যান্ড রেস্টুরেন্ট। নওগাঁয় যেন বিরিয়ানি আর সাব্বীর—এই দুটি শব্দ একে অপরের সমার্থক হয়ে উঠেছে।</p><p> খাসির বিরিয়ানি ও মোরগ পোলাওয়ের জন্য বিশেষভাবে বিখ্যাত এই হোটেলে কাচ্চি, ভাত, মাছ-মাংসের পদ ছাড়াও রয়েছে নানা ধরনের মিষ্টি ও দই। হোটেলটির অবস্থান নওগাঁ শহরের ধর্মতলা রোডের আটাপট্টিতে।</p><p> শহরের ব্যস্ততম এলাকায় যানজট পেরিয়ে ভেতরে ঢোকাটাই যেন এক যুদ্ধ। এরপর আরেক যুদ্ধ—টেবিল খালি পাওয়া। তবে বিরিয়ানি মুখে দিলেই সব যুদ্ধ ভুলে যান ভোজনরসিকেরা। এ কারণেই প্রতিদিন নওগাঁ শহরের বিভিন্ন এলাকা ছাড়াও দেশের নানা প্রান্ত থেকে মানুষ ছুটে আসেন এখানে।</p></div></div></div></body></html>"
        },
        {
            "title": "মধু বা গুড় কি চিনির বিকল্প হতে পারে? কী বলছেন পুষ্টিবিদ? | প্রথম আলো",
            "time": "2025-12-22T04:00:00",
            "imgUrl": "https://media.prothomalo.com/prothomalo-bangla%2F2025-12-21%2F9zb70cdd%2Fsugar-varieties-syrup-honey-glucose-1296x728-header.webp?w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ কথা ঠিক যে মধুতে অ্যান্টি–অক্সিডেন্ট এবং অন্যান্য কিছু পুষ্টি উপাদান থাকে, যা চিনিতে নেই। তবে মনে রাখতে হবে, মধুতে থাকা অ্যান্টি–অক্সিডেন্ট এবং বাকি সব পুষ্টি উপাদানের পরিমাণ নগণ্য। বরং মধুতে সবচেয়ে বেশি যা আছে, তা হলো শর্করা।</p><p>অনেকে ভাবেন, প্রক্রিয়াজাত উপাদান হওয়ার কারণে চিনি আমাদের শরীরের যে ক্ষতি করে, প্রাকৃতিক উপায়ে পাওয়া মধু ততটা ক্ষতি করে না, এ ভাবনা ভুল। মধুতে চিনির চেয়েও ক্যালরির মাত্রা একটু বেশি। মোট কত ক্যালরি আপনি সারা দিনে গ্রহণ করছেন, সুস্থতার জন্য সেটিই গুরুত্বপূর্ণ। সেই ক্যালরির উৎস যা-ই হোক না কেন।</p><p>এমনটাও নয় যে মধু খেলে আপনার রক্তের শর্করা তুলনামূলক ধীরে বাড়বে কিংবা সেটি আপনার দেহে লম্বা সময় পর্যন্ত শক্তি জোগাবে। বরং অনেকটা চিনির মতোই হুট করে রক্তের শর্করার মাত্রা বাড়ায় মধু, যা স্বাস্থ্যের পক্ষে ক্ষতিকর।</p></div></div></div></body></html>"
        },
        {
            "title": "তারেক রহমানের সংবর্ধনা আয়োজনের অনুমতি পেল বিএনপি | প্রথম আলো",
            "time": "2025-12-22T03:40:39",
            "imgUrl": "https://media.prothomalo.com/prothomalo-bangla%2F2025-12-22%2Fdln2u2c8%2FTarique-Rahman.webp?rect=0%2C28%2C750%2C394&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিএনপির ভারপ্রাপ্ত চেয়ারম্যান তারেক রহমানের দেশে প্রত্যাবর্তন উপলক্ষে সংবর্ধনা অনুষ্ঠান আয়োজনে ঢাকা বিভাগীয় কমিশনারের অনুমতি পেয়েছে দলটি।</p><p>গতকাল রোববার রাতে বিষয়টি নিশ্চিত করেন বিএনপির মিডিয়া সেলের সদস্য শায়রুল কবির খান। যুক্তরাজ্যের লন্ডনে দীর্ঘ ১৭ বছরের নির্বাসিত জীবন শেষে ২৫ ডিসেম্বর দেশে ফিরবেন তারেক রহমান।</p><p>শায়রুল কবির খান বলেন, দলের ভারপ্রাপ্ত চেয়ারম্যান তারেক রহমানের ঐতিহাসিক স্বদেশ প্রত্যাবর্তন উপলক্ষে সংবর্ধনা অনুষ্ঠান আয়োজনের জন্য লিখিত অনুমতি পাওয়া গেছে। গতকাল রাত সাড়ে আটটার দিকে বিএনপির জ্যেষ্ঠ যুগ্ম মহাসচিব রুহুল কবির রিজভীর কাছে এ-সংক্রান্ত অনুমতিপত্র পাঠিয়েছেন ঢাকা বিভাগীয় কমিশনার শরফ উদ্দিন আহমেদ চৌধুরী।</p></div></div></div></body></html>"
        },
        {
            "title": "হাঙ্গেরি: স্বাধীনতা যখন বারবার ফিরে আসে | প্রথম আলো",
            "time": "2025-12-22T03:33:36",
            "imgUrl": "https://media.prothomalo.com/prothomalo-bangla%2F2025-12-21%2Fuevlgp97%2Fhungary-flag.jpg?rect=0%2C0%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-title-info BG103\"><p class=\"print-entity-section-wrapper uqsT1\"><h2 class=\"uv2z3\">বিজয়ের ডিসেম্বর দেশে দেশে </h2></p><p><h1 data-title-0=\"হাঙ্গেরি: স্বাধীনতা যখন বারবার ফিরে আসে\" class=\"IiRps \">হাঙ্গেরি: স্বাধীনতা যখন বারবার ফিরে আসে</h1></p><div class=\"Ibzfy\"><p>ডিসেম্বর বাংলাদেশের বিজয়ের মাস। কিন্তু বিশ্বে এমন আরও বহু দেশ আছে, যারা তাদের স্বাধীনতা, মুক্তি অথবা যুদ্ধের সমাপ্তির সাফল্যকে স্মরণ করে ‘বিজয় দিবস’ বা সমতুল্য নামে। প্রথম আলো ডিসেম্বরের এই বিশেষ আয়োজনে তুলে ধরছে কীভাবে তারা সেই দিনটিকে আজও নিজেদের জাতীয় জীবনে বাঁচিয়ে রেখেছে।</p></div></div></div></body></html>"
        },
        {
            "title": "মূল ব্যবসায় লোকসান, ভরসা সুদ আয় | প্রথম আলো",
            "time": "2025-12-22T03:30:00",
            "imgUrl": "https://media.prothomalo.com/prothomalo-bangla%2F2022-11%2Fc70dcc8c-0f75-4bd8-8eb0-e7813f165d8f%2FUntited_2.jpg?rect=0%2C45%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পরিচালন লোকসানের পরও গত অর্থবছর শেষে সিএসই প্রায় ২৯ কোটি টাকা মুনাফা করেছে, যার বড় অংশই এসেছে সুদ ও লভ্যাংশ বাবদ আয় থেকে। গত অর্থবছরে সিএসই সরকারি বিভিন্ন বিল–বন্ডের বিনিয়োগ ও ব্যাংকে রাখা স্থায়ী আমানত থেকে ৫০ কোটি টাকার বেশি সুদ আয় করেছে। এ ছাড়া সিডিবিএল ও সিসিবিএলের বিনিয়োগের বিপরীতে লভ্যাংশ, ভবন ও জায়গা ভাড়াসহ বিভিন্ন খাত থেকে আয় করেছে প্রায় সোয়া ৭ কোটি টাকা। লভ্যাংশ ও সুদ বাবদ বড় অঙ্কের আয়ের ফলে বছর শেষে সিএসই ২৮ কোটি ৭৪ লাখ টাকার কর–পরবর্তী মুনাফা করেছে। ২০২৩–২৪ অর্থবছরে এর পরিমাণ ছিল ৩১ কোটি ৭০ লাখ টাকা। অর্থাৎ এক বছরে প্রতিষ্ঠানটির কর–পরবর্তী মুনাফা প্রায় ৩ কোটি টাকা কমেছে।</p><p>আর্থিক প্রতিবেদন অনুযায়ী, তিন অর্থবছর ধরে সংস্থাটির মুনাফা ধারাবাহিকভাবে কমেছে। যেমন ২০২১–২২ অর্থবছরে সংস্থাটির কর–পরবর্তী মুনাফার পরিমাণ ছিল প্রায় ৩৯ কোটি টাকা, যা ২০২২–২৩ অর্থবছরে তা কমে সাড়ে ৩৪ কোটি টাকায়, ২০২৩–২৪ অর্থবছরে প্রায় ৩২ কোটি টাকায় ও সর্বশেষ ২০২৪–২৫ অর্থবছরে আরও কমে ২৯ কোটি টাকায় নেমেছে। এই মুনাফা কমেছে মূলত সংস্থাটির মূল ব্যবসার আয় ধারাবাহিকভাবে কমে যাওয়ার কারণে। সিএসইর গত কয়েক বছরের আর্থিক প্রতিবেদন থেকে জানা যায়, ২০২১–২২ অর্থবছরে মূল ব্যবসা থেকে সংস্থাটির আয় হয়েছিল ৩৮ কোটি ৩০ লাখ টাকা। এরপর ২০২২–২৩ অর্থবছরে তা কমে সাড়ে ৩৫ কোটি টাকায়, ২০২৩–২৪ অর্থবছরে ৩২ কোটি টাকায় এবং সর্বশেষ অর্থবছরে আরও কমে প্রায় সাড়ে ২৪ কোটি টাকায় নেমেছে।</p></div></div></div></body></html>"
        },
        {
            "title": "একের পর এক খুন, সিরিয়াল কিলারের খোঁজে পুলিশ | প্রথম আলো",
            "time": "2025-12-22T03:30:00",
            "imgUrl": "https://media.prothomalo.com/prothomalo-bangla%2F2025-12-21%2F0fiw2cvd%2FMV5BYWYxMzFjYmQtOGY2Ni00OWVkLTgzNTktMTk0YzZlN2ZmNGM0XkEyXkFqcGc.V1.jpg?rect=0%2C0%2C3871%2C2032&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নেটফ্লিক্সে সদ্য মুক্তি পাওয়া স্প্যানিশ সিরিজ ‘সিটি অব শ্যাডোজ’ মুক্তির পরেই দর্শকদের মধ্যে আলোড়ন সৃষ্টি করেছে। বার্সেলোনার পটভূমিতে দুর্দান্ত গল্পের জন্যই দর্শকদের এই আগ্রহ। আজ এটি রয়েছে নেটফ্লিক্সের বিদেশি ভাষার সিরিজের তালিকার পাঁচে।</p><p><strong>কী আছে সিরিজটিতে<br></strong> ১২ ডিসেম্বর মুক্তি পাওয়া সিরিজটি ছয় পর্বের। সিরিজটির গল্প এক বরখাস্ত হওয়া পুলিশ সদস্যকে নিয়ে। তবে একের পর এক হত্যাকাণ্ডের পর তাকে চাকরিতে ফিরতে হয়। এক নারী সহকর্মীর সঙ্গে তাকে নেমে পড়তে হয় সিরিয়াল কিলারের খোঁজে। কারণ, বেপরোয়া খুনি একের পর এক হত্যাকাণ্ড চালিয়েই যাচ্ছে, যা নিয়ে আতঙ্কে শহরের মানুষ। পুলিশ কি পারবে সেই সিরিয়াল কিলারকে ধরতে? এভাবেই এগিয়ে যায় সিরিজটির গল্প।</p></div></div></div></body></html>"
        },
        {
            "title": "ভেনেজুয়েলা উপকূলের কাছে তেলবাহী ট্যাংকারকে এবার ‘ধাওয়া’ যুক্তরাষ্ট্রের | প্রথম আলো",
            "time": "2025-12-22T03:29:50",
            "imgUrl": "https://media.prothomalo.com/prothomalo-bangla%2F2025-12-22%2Fc7sqe2y2%2Fnear-Venezuela.webp?rect=0%2C19%2C770%2C404&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পণ্যবাহী নৌযান চলাচল শনাক্তকারী ওয়েবসাইট ট্যাংকারট্র্যাকারর্সডটকম জানিয়েছে, গত সপ্তাহ পর্যন্ত ভেনেজুয়েলার জলসীমায় থাকা বা দেশটির কাছাকাছি আসা ৮০টি জাহাজের মধ্যে ৩০টিরও বেশি মার্কিন নিষেধাজ্ঞার আওতায় ছিল।</p><p>শনিবার যে ট্যাংকারটি অবরুদ্ধ করা হয়, সেটি পানামার পতাকাবাহী। আন্তর্জাতিক জলসীমা থেকেই সেটি অবরুদ্ধ করা হয়। তবে মার্কিন নিষেধাজ্ঞার তালিকায় এটির নাম ছিল না।</p><p>যুক্তরাষ্ট্র বলেছে, নিষেধাজ্ঞার তালিকায় নাম না থাকলেও ট্যাংকারটি ভেনেজুয়েলার নিষেধাজ্ঞাভুক্ত জ্বালানি প্রতিষ্ঠান পিডিভিএসএ–এর জ্বালানি তেল পরিবহন করছিল। বিবিসি যাচাই করে দেখেছে, গত পাঁচ বছরে ট্যাংকারটি গ্রিস আর লাইবেরিয়ার পতাকা বহন করেছে।</p></div></div></div></body></html>"
        },
        {
            "title": "নিরাপত্তা, অস্ত্র, গানম্যান চেয়েছেন যেসব রাজনীতিবিদ | প্রথম আলো",
            "time": "2025-12-22T03:22:45",
            "imgUrl": "https://media.prothomalo.com/prothomalo-bangla%2F2025-12-22%2F0ff0p5vz%2FWhatsApp-Image-2025-12-22-at-9.57.57-AM.jpeg?rect=0%2C2%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>স্বরাষ্ট্র মন্ত্রণালয় সূত্র জানিয়েছে, গণসংহতি আন্দোলনের প্রধান সমন্বয়কারী জোনায়েদ সাকি পুলিশ সদস্য এবং গানম্যান চেয়েছেন। তিনি গতকাল রোববার রাতে প্রথম আলোকে বলেন, রাজনৈতিক ব্যক্তিদের জন্য নানাভাবেই হুমকির পরিস্থিতি তৈরি করা হয়েছে। একজন দলীয় প্রধান হিসেবে প্রতিদিনই তাঁকে বিভিন্ন জায়গায় যেতে হয়। কোথায়, কখন আততায়ীরা থাকে, তা বলা সম্ভব নয়। সে জন্য তিনি নিরাপত্তা চেয়েছেন, যাতে নিরাপত্তা নিশ্চিত করার জায়গাটাতে সরকারের বিবেচনা থাকে এবং এ ক্ষেত্রে সরকারের সহযোগিতা পাওয়া যায়। তিনি বলেন, ‘আমরা দলীয়ভাবেও নিরাপত্তা নিশ্চিত করার বিষয়ে ভাবছি।’</p><p>বিএনপি মনোনীত মেহেরপুর-১ আসনের সম্ভাব্য প্রার্থী মাসুদ অরুণ, গোপালগঞ্জ-১ আসনের সেলিমুজ্জামান সেলিম ও গোপালগঞ্জ-৩ আসনের এস এম জিলানী, ইসলামী আন্দোলন বাংলাদেশের মহাসচিব ইউনুস আহম্মেদ সেখ, স্বতন্ত্র সংসদ সদস্য পদপ্রার্থী মুহাম্মদ শাখাওয়াত হোসাইন (হিরু) প্রমুখ গানম্যান চেয়ে আবেদন করেছেন। ঢাকা-৪ আসনের (যাত্রাবাড়ী) বিএনপি মনোনীত সম্ভাব্য প্রার্থী তানভীর আহমেদ (রবিন) ও পাবনা-৩ আসনের হাসান জাফির তুহিন চেয়েছেন আগ্নেয়াস্ত্রের লাইসেন্স।</p></div></div></div></body></html>"
        },
        {
            "title": "হামলাকারীদের দ্রুত চিহ্নিত করুন | প্রথম আলো",
            "time": "2025-12-22T03:00:00",
            "imgUrl": "https://media.prothomalo.com/prothomalo-bangla%2F2020-10%2F0ecf7067-d7c9-4778-946d-6ab4364b034e%2Feditorial_2.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অন্তর্বর্তী সরকার এক বিবৃতিতে <em>প্রথম আলো </em>ও <em>ডেইলি স্টার</em>–এর সাংবাদিকদের পাশে থাকার কথা উল্লেখ করে বলেছে, ‘আপনারা যে সন্ত্রাস ও সহিংসতার শিকার হয়েছেন, তার জন্য আমরা গভীরভাবে দুঃখিত।’ শুধু কথায় ও বিবৃতিতে সংবাদমাধ্যমের পাশে থাকার ও স্বাধীনতা রক্ষার কথা বলাটাই যথেষ্ট নয়, কাজেও তার প্রতিফলন থাকতে হবে। বাস্তবতা হচ্ছে, সাম্প্রতিক সময়ে <em>প্রথম আলো</em>, <em>ডেইলি স্টার</em>-এর বিরুদ্ধে নানা গোষ্ঠী প্রকাশ্যে সহিংসতার উসকানি দেওয়া সত্ত্বেও সরকারের পক্ষ থেকে প্রতিরোধমূলক কোনো ব্যবস্থা নেওয়া হয়নি।</p><p>এখন সরকারের কাজ হচ্ছে যথাযথ ও বিশ্বাসযোগ্য তদন্তের মাধ্যমে <em>প্রথম আলো </em>ও <em>ডেইলি স্টার </em>কার্যালয়ে সন্ত্রাসী হামলার উসকানিদাতা ও পরিকল্পনাকারীসহ হামলায় জড়িতদের চিহ্নিত ও গ্রেপ্তার করে বিচারের মুখোমুখি করা। আমরা মনে করি, সহিংস আক্রমণের উসকানি যারা দিয়েছে এবং যারা ভাঙচুর, লুটপাট ও অগ্নিসংযোগে জড়িত, তাদের চিহ্নিত করা মোটেই কঠিন কাজ নয়। সংবাদমাধ্যম ও সামাজিক যোগাযোগমাধ্যমে ছড়িয়ে পড়া অসংখ্য ভিডিও ও ছবিতে সুস্পষ্টভাবে তাদেরকে দেখা যাচ্ছে। উসকানিদাতাদের বিভিন্ন কার্যক্রম ও বক্তব্যেরও অসংখ্য প্রমাণ রয়েছে। এ ক্ষেত্রে আমরা কোনো গাফিলতি দেখতে চাই না।</p></div></div></div></body></html>"
        },
        {
            "title": "মার্তিনেজের জায়গায় কি তবে টের স্টেগেন, বাজপাখি কি উড়াল দিচ্ছে অন্য কোনো নীড়ে | প্রথম আলো",
            "time": "2025-12-22T03:00:00",
            "imgUrl": "https://media.prothomalo.com/prothomalo-bangla%2F2025-12-21%2Faip6lwso%2FNew-Phototastic-Collage.jpg?rect=0%2C147%2C4095%2C2150&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-12-02%2F5zybgjde%2FGPI-7814x543-my-offer.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অ্যাস্টন ভিলার গোলবারের নিচে তিনি এখনো বিশাল আস্থার নাম। কখনো অকল্পনীয় সেভ, কখনো আবার প্রতিপক্ষকে মনস্তাত্ত্বিক লড়াইয়ে ধসিয়ে দেওয়া—এমিলিয়ানো মার্তিনেজ মানেই বাড়তি উন্মাদনা। সত্যি বলতে, এমি মার্তিনেজ আর অ্যাস্টন ভিলা—গত কয়েক বছরে এই দুটো নাম যেন সমার্থক হয়ে উঠেছে।</p><p>কিন্তু ভিলা পার্কে কি এবার ফুরিয়ে এল ‘দিবু’র সময়? ইউরোপের ফুটবল পাড়ায় গুঞ্জন, বিশ্বকাপজয়ী এই গোলরক্ষকের ভবিষ্যৎ এখন অনিশ্চয়তার সুতায় ঝুলছে। আর তাঁর উত্তরসূরি হিসেবে ভিলা কোচ উনাই এমেরি হাত বাড়াতে পারেন বার্সেলোনার জার্মান দেয়াল মার্ক-আন্দ্রে টের স্টেগেনের দিকে।</p></div></div></div></body></html>"
        },
        {
            "title": "খাগড়াছড়ির নারী উদ্যোক্তা লাকী, ঘরে তৈরি করেন কলার চিপস | প্রথম আলো",
            "time": "2025-12-22T03:00:00",
            "imgUrl": "https://media.prothomalo.com/prothomalo-bangla%2F2025-12-21%2Fn3m368nc%2FWhatsApp-Image-2025-12-21-at-16.11.09.jpeg?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>লাকী চাকমা জানান, চাকরি, গৃহস্থালির কাজ ও একমাত্র সন্তানকে সামলে চিপস তৈরির এই কার্যক্রম অব্যাহত রাখতে অনেক বেগ পেতে হয় তাঁকে। তবু তিনি নিজের এই উদ্যোগ অব্যাহত রাখতে চান। কলার চিপস তৈরির পাশাপাশি আচার, বালাচাও ও নারকেল তেল তৈরি করেন করেন তিনি। লাকী চাকমা বলেন, ‘ভবিষ্যতে ব্যবসার পরিসর আরও বাড়ানোর পরিকল্পনা রয়েছে। কীভাবে সেটি করা যায়, সেটিই ভাবছি।’</p><p>খাগড়াছড়ির মহিলাবিষয়ক অধিদপ্তরের উপপরিচালক সুস্মিতা খীসা বলেন, ‘বিভিন্ন মেলায় লাকী চাকমাকে কলার চিপস বিক্রি করতে দেখেছি। কিনে খেয়েও দেখেছি, মান বেশ ভালো। তাঁর এই উদ্যোগ স্থানীয় নারীদের উৎসাহ জোগাবে।’</p></div></div></div></body></html>"
        }
    ]
}