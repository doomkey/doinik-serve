{
    "source": "প্রথম আলো",
    "articles": [
        {
            "title": "আড়ি পেতে নতুন শব্দ শিখতে পারে কুকুর | প্রথম আলো",
            "time": "2026-01-10T03:12:01",
            "imgUrl": "https://media.prothomalo.com/prothomalo-bangla%2F2026-01-09%2F04u0zmnc%2FUntitled-3.jpg?rect=0%2C0%2C944%2C496&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কুকুর সাধারণত ‘বসো’, ‘থামো’—এ ধরনের নির্দেশসূচক শব্দ মনে রাখতে পারে। কিন্তু মজার ব্যাপার হলো, একশ্রেণির ‘মেধাবী’ কুকুর এখন কেবল মানুষের কথা আড়ি পেতে শুনেই নতুন নতুন খেলনার নাম শিখে নিচ্ছে। সম্প্রতি এক গবেষণায় কুকুরের এমন বিস্ময়কর বুদ্ধিমত্তার প্রমাণ পেয়েছেন বিজ্ঞানীরা।</p><p>বিজ্ঞানীদের মতে, সারা বিশ্বে মাত্র ৫০টির মতো এমন প্রখর স্মৃতিশক্তিসম্পন্ন কুকুরের সন্ধান পাওয়া গেছে, যারা শত শত খেলনার নাম মনে রাখতে পারে। হাঙ্গেরির ইওটভোস লোরান্ড বিশ্ববিদ্যালয় ও অস্ট্রিয়ার ইউনিভার্সিটি অব ভেটেরিনারি মেডিসিনের একদল গবেষক এই সব বিশেষ কুকুরের ওপর গবেষণাটি চালিয়েছেন। গত বৃহস্পতিবার বিশ্বখ্যাত বিজ্ঞান সাময়িকী সায়েন্সে এই গবেষণাপত্র প্রকাশিত হয়।</p></div></div></div></body></html>"
        },
        {
            "title": "ঢাকা: বিশ্বের ২য় বৃহত্তম, ২০৫০-এ ১ নম্বরে | প্রথম আলো",
            "time": "2026-01-10T03:05:13",
            "imgUrl": "https://media.prothomalo.com/prothomalo-bangla%2F2026-01-10%2Fr6sidiwq%2F5.jpg?rect=0%2C45%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>জাতিসংঘের ‘ওয়ার্ল্ড আরবানাইজেশন প্রসপেক্টস ২০২৫’ অনুযায়ী, ঢাকা বিশ্বের দ্বিতীয় বৃহত্তম মহানগর (৩.৬৬ কোটি মানুষ)। ২০৫০ সালে এটি বিশ্বের জনবহুলতম শহর হবে (৫.২১ কোটি)। অর্থনীতিবিদ হোসেন জিল্লুর রহমান বলেছেন, ঢাকার আকার বাড়লেও মান বাড়েনি; বরং দুর্বল অর্থনৈতিক ভূগোলের বিস্তার ঘটেছে। অপরিকল্পিত নগরায়ণ, নিম্নমানের পরিষেবা, দূষণ ও বস্তির বিস্তারের কারণে শহরটি বাসযোগ্যতার বৈশ্বিক তালিকায় ১৭১ নম্বরে। জামালপুর থেকে আসা গৃহকর্মী বা খুলনার গৃহকর্তার মতো মানুষ অর্থনৈতিক টানেই ঢাকায় আসছে।</p></div></div></div></body></html>"
        },
        {
            "title": "জনদুর্ভোগ নিরসনে সর্বোচ্চ গুরুত্ব দিতে হবে | প্রথম আলো",
            "time": "2026-01-10T03:04:32",
            "imgUrl": "https://media.prothomalo.com/prothomalo-bangla%2F2020-10%2F0ecf7067-d7c9-4778-946d-6ab4364b034e%2Feditorial_2.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাংলাদেশে এলপিজির বড় কোনো মজুত নেই। বিশ্ববাজারে দামের ওঠানামার অজুহাতে আমদানিকারকেরা বড় আকারে মজুত করতে চান না। ফলে সরবরাহব্যবস্থায় সামান্য টান পড়লেই সুযোগসন্ধানী সিন্ডিকেটগুলো সক্রিয় হয়ে ওঠে। দেশের জ্বালানি খাতের মতো একটি সংবেদনশীল বিষয়ের লাগাম পুরোপুরি মুষ্টিমেয় বেসরকারি কোম্পানির হাতে ছেড়ে দেওয়া কতটা নিরাপদ, সেটি এখন বড় প্রশ্ন। সরকারি কোম্পানি এলপিজিএলের সক্ষমতা বাড়ানো এবং রাষ্ট্রীয়ভাবে আপৎকালীন মজুত বা বাফার স্টক গড়ে তোলা এখন সময়ের দাবি।</p><p>জ্বালানি বিভাগ জেলা ও উপজেলা পর্যায়ে ভ্রাম্যমাণ আদালত পরিচালনার যে নির্দেশনা দিয়েছে, তা যেন লোকদেখানো বা ব্যবসায়ীদের কেবল হয়রানি করার হাতিয়ার না হয়। বরং আমদানিকারকের গুদাম থেকে শুরু করে ডিলার ও খুচরা বিক্রেতা—প্রতিটি স্তরে সরবরাহের চিত্রটি স্বচ্ছ হওয়া প্রয়োজন। বিইআরসি নির্ধারিত দামের বাস্তবায়ন কেবল কাগজে-কলমে থাকলে সাধারণ মানুষের ক্ষোভ কমবে না।</p><p>আমরা মনে করি, এলপিজি–সংকটের সমাধান কেবল ভ্যাট কমানো বা ধর্মঘট প্রত্যাহারের মধ্যে সীমাবদ্ধ নয়। প্রয়োজন একটি স্বচ্ছ ও জবাবদিহিমূলক সরবরাহব্যবস্থা। আমদানির অনুমতি দ্রুত দেওয়া এবং এলসি খোলার ক্ষেত্রে অগ্রাধিকার নিশ্চিত করে দ্রুত জোগান বাড়ানোই এখন প্রধান কাজ। একই সঙ্গে বাজারে কোনো কৃত্রিম সংকট তৈরি হচ্ছে কি না, তা–ও কঠোরভাবে নজরদারিতে আনতে হবে। সাধারণ মানুষের রান্নাঘরের চুলা যাতে অনির্দিষ্টকালের জন্য বন্ধ না থাকে, সেটি নিশ্চিত করার দায়িত্ব সরকারেরই।</p></div></div></div></body></html>"
        },
        {
            "title": "সমন্বিত পরিকল্পনা দরকার | প্রথম আলো",
            "time": "2026-01-10T03:01:51",
            "imgUrl": "https://media.prothomalo.com/prothomalo-bangla%2F2020-10%2F1d63e6da-a8a2-4b30-a01c-0443c6229cd7%2Feditorial_3.png?rect=0%2C114%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বীজ, সার, কীটনাশক আর শ্রমিকের মজুরি—সবই বেড়েছে; কিন্তু সে অনুযায়ী আলুর দাম বাড়েনি। অনেক কৃষক ঋণ করে চাষ করেন। লোকসান হলে সেই ঋণ শোধ করাই কঠিন হয়ে পড়ে। এতে তাঁরা পরের মৌসুমে আরও বেশি অনিশ্চয়তার মধ্যে পড়েন। রোগবালাইয়ের ঝুঁকিও কম নয়। লেট ব্লাইটের মতো রোগ একবার ছড়িয়ে পড়লে পুরো খেত নষ্ট হয়ে যেতে পারে। কৃষি বিভাগ সতর্ক করছে, পরামর্শ দিচ্ছে, যা অবশ্যই ভালো দিক। কিন্তু রোগের ঝুঁকি আর বাজারের ঝুঁকি মিলিয়ে কৃষকের চাপ কমছে না।</p><p>এ অবস্থা থেকে বের হতে কয়েকটি বিষয়ে এখনই গুরুত্ব দিতে হবে। প্রথমত, সংরক্ষণব্যবস্থা বাড়াতে হবে। প্রতিটি বড় উৎপাদন এলাকায় পর্যাপ্ত হিমাগার থাকা দরকার, যেখানে কৃষক সহজ শর্তে আলু রাখতে পারবেন। তাহলে সবাইকে একসঙ্গে কম দামে বিক্রি করতে হবে না। দ্বিতীয়ত, বাজার ব্যবস্থাপনায় সরকারের সক্রিয় ভূমিকা দরকার। কোন এলাকায় কত জমিতে আলু হবে, সে পরিকল্পনা যদি আগে থেকেই করা যায়, তাহলে অতিরিক্ত উৎপাদনের চাপ কমবে। প্রয়োজনে সরকারি পর্যায়ে আলু কেনার ব্যবস্থাও রাখা যেতে পারে, যাতে দাম একেবারে ভেঙে না পড়ে। তৃতীয়ত, কৃষকের উৎপাদন খরচ কমানোর দিকে নজর দিতে হবে। মানসম্মত বীজ আলু সহজ দামে সরবরাহ, সার ও কীটনাশকের সঠিক দাম নিশ্চিত করা এবং সহজ শর্তে কৃষিঋণ দেওয়া হলে কৃষকের ঝুঁকি কিছুটা কমবে। অতি ফলনের ক্ষেত্রে আলু রপ্তানির দিকেও সরকারের মনোযোগ বাড়াতে হবে।</p></div></div></div></body></html>"
        },
        {
            "title": "এবারের শীতে কেমন আছেন আগুনে পুড়ে যাওয়া কড়াইল বস্তির মানুষেরা | প্রথম আলো",
            "time": "2026-01-10T03:00:00",
            "imgUrl": "https://media.prothomalo.com/prothomalo-bangla%2F2026-01-09%2Fe6z3ihf2%2FTHUMNAILWEB.jpg?rect=0%2C0%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-title-info rG-CW\"><p><h1 data-title-0=\"এবারের শীতে কেমন আছেন আগুনে পুড়ে যাওয়া কড়াইল বস্তির মানুষেরা \" class=\"nA4h1 \">এবারের শীতে কেমন আছেন আগুনে পুড়ে যাওয়া কড়াইল বস্তির মানুষেরা </h1></p><div class=\"N8GaX\"><div class=\"XjL8O\"><div class=\"story-metadata-wrapper H6cQ5\"><p class=\"author-read-time-wrapper D-0u1\"></p><div class=\"time-social-share-wrapper _24WTx\"><p class=\"xuoYp\"><time datetime=\"2026-01-10T09:00:00+06:00\"><span>প্রকাশ: ১০ জানুয়ারি ২০২৬, ০৩: ০০ </span></time></p></div></div></div></div></div></div></body></html>"
        },
        {
            "title": "বিশ্বকাপের আগে ‘রোড টু ২৬’ সিরিজে খেলবে ব্রাজিল, ফ্রান্স, ক্রোয়েশিয়া ও কলম্বিয়া | প্রথম আলো",
            "time": "2026-01-10T03:00:00",
            "imgUrl": "https://media.prothomalo.com/prothomalo-bangla%2F2026-01-09%2F1xdek863%2FWhatsApp-Image-2026-01-09-at-4.50.54-PM.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>আগামী জুনে বিশ্বকাপের প্রস্তুতি হিসেবে মার্চে যুক্তরাষ্ট্রে প্রীতি ম্যাচ খেলবে ব্রাজিল, ফ্রান্স, ক্রোয়েশিয়া ও কলম্বিয়া। বৃহস্পতিবার ‘রোড টু ২৬’ সিরিজের এই ম্যাচগুলোর দিন–তারিখ ঘোষণা করে সংশ্লিষ্ট দেশের ফুটবল অ্যাসোসিয়েশনগুলো। ফিফা আন্তর্জাতিক বিরতির সময়ে যুক্তরাষ্ট্রের বোস্টন, ফ্লোরিডার অরল্যান্ডো এবং ওয়াশিংটন ডিসি অঞ্চলে অনুষ্ঠিত হবে।</p><p>বর্তমান ফিফা র‍্যাঙ্কিংয়ে ফ্রান্স তিনে, ব্রাজিল পাঁচে, ক্রোয়েশিয়া দশে এবং কলম্বিয়া ১৩তম। আগামী ২৬ মার্চ ম্যাসাচুসেটসের ফক্সবরোয় জিলেট স্টেডিয়ামে মুখোমুখি হবে কার্লো আনচেলত্তির ব্রাজিল ও দিদিয়ের দেশমের ফ্রান্স। ম্যাচটি শুরু হবে বাংলাদেশ সময় রাত দুইটায়।</p></div></div></div></body></html>"
        },
        {
            "title": "হাসিমুখে বিদায় নেওয়া ছেলেটা ফিরল লাশ হয়ে, এ শোক কীভাবে সইব | প্রথম আলো",
            "time": "2026-01-10T03:00:00",
            "imgUrl": "https://media.prothomalo.com/prothomalo-bangla%2F2026-01-09%2Fwpqa7ccl%2FWhatsApp-Image-2026-01-09-at-11.06.36-PM.jpeg?rect=0%2C334%2C963%2C506&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>নিহত নাফিজ আহমেদ মিরসরাই উপজেলার খৈয়াছড়া ইউনিয়নের মসজিদিয়া গ্রামের নুরুল আলমের ছেলে। কান্নাজড়িত কণ্ঠে নুরুল আলম প্রথম আলোকে বলেন, ‘ছোটবেলা থেকেই মেধাবী ছিল। মাধ্যমিকে এ প্লাস পেয়েছিল। নাবিক হওয়ার প্রবল আগ্রহ ছিল তার। এ জন্য পাসপোর্ট তৈরি করার তাগাদা দিচ্ছিল। তবে কিছুই আর হয়নি।’</p><p>নুরুল আলম প্রথম আলোকে বলেন, ‘গত ২৯ ডিসেম্বর শীতকালীন ছুটিতে বাড়ি এসেছিল নাফিজ। ছুটি শেষে বৃহস্পতিবার রাতে চট্টগ্রাম নগরের দামপাড়া থেকে পাঁচ সহপাঠীর সঙ্গে বাসে ওঠে সে। রাতে জামাতাসহ বাস কাউন্টারে গিয়ে বুকের সঙ্গে জড়িয়ে বিদায় দিয়েছিলাম। হাসিমুখে বিদায় নেওয়া ছেলেটা সকালবেলা ফিরল লাশ হয়ে। এই শোক আমি কীভাবে সইব।’</p></div></div></div></body></html>"
        },
        {
            "title": "জাপানের সঙ্গে ইপিএ হলে কী কী সুবিধা পাবে বাংলাদেশ | প্রথম আলো",
            "time": "2026-01-10T03:00:00",
            "imgUrl": "https://media.prothomalo.com/prothomalo-bangla%2F2023-04%2Fd31f9105-a046-44a8-8dc0-9aa31b1b2c1a%2F86729234_3747_41c1_a116_43c674cd82fe.jpg?rect=0%2C23%2C904%2C475&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিশেষজ্ঞদের মতে, ইপিএ থেকে সর্বোচ্চ সুফল পেতে হলে খাতভিত্তিক প্রস্তুতি, শিল্পের সক্ষমতা বাড়ানো এবং রাজস্ব কাঠামোয় সংস্কার জরুরি। সঠিক প্রস্তুতি থাকলে জাপানের সঙ্গে প্রথম ইপিএ বাংলাদেশের জন্য এলডিসি-পরবর্তী সময়ে বড় সহায়ক হয়ে উঠতে পারে।</p><p>জানতে চাইলে বেসরকারি গবেষণাপ্রতিষ্ঠান সেন্টার ফর পলিসি ডায়ালগের (সিপিডি) সম্মাননীয় ফেলো মোস্তাফিজুর রহমান প্রথম আলোকে বলেন, এলডিসি উত্তরণকে টেকসই করার ক্ষেত্রে জাপানের সঙ্গে ইপিএ উল্লেখযোগ্য পদক্ষেপ হিসেবে বিবেচিত হবে। কারণ, এতে শুধু বাজারসুবিধা নয়, সেবা খাতের দুয়ারও খুলবে। আর রাজস্ব প্রভাব কতটা পড়বে, তা জানা নেই। তবে আন্দাজ করতে পারি ইপিএ থেকে বাংলাদেশ একটু বাড়তি সুবিধা পাবে। জাপান বিনিয়োগ সরিয়ে আনছে চীন থেকে। এটা কাজে লাগানো যায়।</p><p>মোস্তাফিজুর রহমান আরও বলেন, জাপানের সঙ্গে ইপিএ করার মাধ্যমে বাংলাদেশের একটি দর-কষাকষি করার পুল তৈরি হচ্ছে, যা পরে অন্যান্য দেশ বা অর্থনৈতিক জোটের সঙ্গে দর-কষাকষির ক্ষেত্রে কাজে লাগবে।</p></div></div></div></body></html>"
        },
        {
            "title": "সুনীলের আমির হয়ে ওঠা, ভাইরাল | প্রথম আলো",
            "time": "2026-01-10T02:30:00",
            "imgUrl": "https://media.prothomalo.com/prothomalo-bangla%2F2026-01-09%2Foddemvnq%2Fvibenewsbd1766994606379814849966282585776575920138.jpg?rect=0%2C0%2C1638%2C860&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>সম্প্রতি ভিডিও সাক্ষাৎকারে সুনীল গ্রোভারের পারফরম্যান্স নিয়ে প্রতিক্রিয়া জানিয়ে আমির খান বলেন, তিনি একে মিমিক্রি বলতে রাজি নন। আমিরের ভাষায়, ‘আমি এটাকে মিমিক্রি বলব না। ওর অভিনয় এতটাই নিখুঁত ছিল যে মনে হচ্ছিল, নিজেকেই দেখছি পর্দায়। অনুষ্ঠানটার একটা ছোট ক্লিপ দেখেছি, এবার পুরো পর্বটা দেখব।’ হাসতে হাসতে তিনি আরও বলেন, ‘আমি এত জোরে হেসেছি যে শ্বাস নিতে পারছিলাম না। এতে কোনো বিদ্রূপ ছিল না, যা ছিল তা একেবারেই খাঁটি আনন্দ।’</p></div></div></div></body></html>"
        },
        {
            "title": "জিমেইলে স্প্যাম ই-মেইলের বিরুদ্ধে অভিযোগের পাশাপাশি সেগুলো মুছে ফেলবেন যেভাবে | প্রথম আলো",
            "time": "2026-01-10T02:29:00",
            "imgUrl": "https://media.prothomalo.com/prothomalo-bangla%2F2026-01-08%2Fshw7cw18%2FGmailunsplash.png?rect=0%2C12%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>কম্পিউটার থেকে জিমেইল ব্যবহার করে স্প্যাম ই-মেইলের বিরুদ্ধে অভিযোগ করার জন্য প্রথমে ইনবক্সে প্রবেশ করতে হবে। এরপর এক বা একাধিক সন্দেহজনক ইমেইল নির্বাচন করে ওপরের মেনুতে থাকা অ্যালার্ট আইকনে ক্লিক করে ‘রিপোর্ট স্প্যাম’ অপশনে ক্লিক করলেই সেগুলো স্প্যাম ফোল্ডারে চলে যাবে।</p><p>স্প্যাম ফোল্ডারে জমে থাকা ইমেইল একসঙ্গে মুছে ফেলতে চাইলে প্রথমে জিমেইল খুলে বাঁ পাশের মেনুতে থাকা ‘মোর’ অপশনে ক্লিক করতে হবে। এরপর ‘স্প্যাম’ ফোল্ডারে প্রবেশ করে ওপরের অংশে থাকা ‘ডিলিট অল স্প্যাম মেসেজ নাউ’ অপশনে ক্লিক করলেই ফোল্ডারের সব ইমেইল স্থায়ীভাবে মুছে যাবে। চাইলে নির্দিষ্ট কিছু ইমেইল আলাদাভাবে নির্বাচন করে সেগুলো স্থায়ীভাবে মুছে ফেলা সম্ভব।</p></div></div></div></body></html>"
        },
        {
            "title": "শত বছরের ঐতিহ্য মহিষের ‘টক দই’ | প্রথম আলো",
            "time": "2026-01-10T02:00:00",
            "imgUrl": "https://media.prothomalo.com/prothomalo-bangla%2F2026-01-05%2Flzof643r%2Fjamalpur-1.jpg?rect=0%2C0%2C1760%2C924&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>উপজেলার বাট্টোজোড় এলাকার আবদুর রহমান প্রায় ৩৫ বছর ধরে এই হাটে মহিষের দই বিক্রি করছেন। তিনি বলেন, তাঁরা নিজেরাই মহিষ লালন-পালন করেন। সেই মহিষের দুধ দিয়ে নিজেরাই দই বানান। একটি মহিষ ১০ থেকে ১২ কেজি দুধ দেয়। এখানে মহিষের দুধ খাওয়ার প্রচলন তেমন একটা নেই। এখানে সবাই মহিষের দই খান। দিন যত যাচ্ছে এই দইয়ের জনপ্রিয়তা আরও বাড়ছে। এখন হাটে বহু দূর থেকেও মানুষ দই কিনতে আসেন। বেচাবিক্রি অনেক ভালো।</p><p>উপজেলার বাঙ্গালপাড়া গ্রামের মো. যুবরাজ দুটি মাটির হাঁড়ি ভরে নঈম মিয়ার দই নিয়ে বাজারে এসেছেন। কয়েক ঘণ্টার মধ্যে তাঁর একটি হাঁড়ির পুরো দই বিক্রি হয়ে গেছে। তিনি বলেন, ‘শত বছর ধরে এই হাটে দই বিক্রি চলে। আমার দাদা ও পরে বাবা এবং এখন আমি এই দই বিক্রি করছি। প্রতি হাটে ১০–১৫ মণ দই বিক্রি করি। এই দই সবার সেরা। এই বাজারে শুধু মহিষের দই পাওয়া যায়। এই দই ঢাকা, ময়মনসিংহ, কুড়িগ্রাম, রাজীবপুর, শেরপুরসহ দেশের বিভিন্ন স্থানে যায়। এই দইয়ের খ্যাতি এখন দেশজুড়েই রয়েছে।’ </p><p>জামালপুর শহর থেকে নঈম মিয়ার হাটে দই কিনতে এসেছেন আজাদ মিয়া (৪৫)। সঙ্গে তাঁর স্ত্রী ও সন্তানও রয়েছেন। তিনি বলেন, ‘এই বাজারের মহিষের টক দইয়ের নাম অনেকের মুখেই শুনেছি। প্রতিবেশী একজন প্রায়ই এই দই কিনে নিয়ে যান। তাঁরা আমাদের বাসায় দিয়েছিলেন। খেতে অসাধারণ লাগে। আজ অফিস বন্ধের দিনে ঘুরতে ঘুরতে চলে এসেছি দই কিনতে।’</p></div></div></div></body></html>"
        },
        {
            "title": "দাম বাড়ছে, ক্ষোভ বাড়ছে: ইরানের নতুন অর্থনৈতিক অস্থিরতার ভেতরের চিত্র | প্রথম আলো",
            "time": "2026-01-10T02:00:00",
            "imgUrl": "https://media.prothomalo.com/prothomalo-bangla%2F2026-01-09%2Fy9cpzkei%2Firan-analysis.webp?rect=0%2C27%2C1400%2C735&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ইরানজুড়ে দোকানের তাকে থাকা পণ্যের দাম এখন আর এক সপ্তাহ, এমনকি একদিনও স্থির থাকছে না। অনেক ইরানির জন্য নিত্যপ্রয়োজনীয় পণ্যের মূল্যের হঠাৎ লাফিয়ে বৃদ্ধি এক দৈনন্দিন বাস্তবতায় পরিণত হয়েছে। এ কারণেই কেউ কেউ আবারও রাস্তায় নামছেন।</p><p>আকাশছোঁয়া মূল্যবৃদ্ধি এবং রেকর্ড নিম্নস্তরে নেমে যাওয়া মুদ্রার বিনিময় হারের বিরুদ্ধে ধর্মঘট হিসেবে যে আন্দোলন শুরু হয়েছিল; তা–ই এখন ইরানের রাজনৈতিক নেতৃত্বের প্রতি অসন্তোষের এক বিস্তৃত বহিঃপ্রকাশে পরিণত হয়েছে।</p><p>এক সপ্তাহের বেশি সময় ধরে এ বিক্ষোভ মাশহাদ থেকে ইসফাহান পর্যন্ত কয়েক ডজন শহরে ছড়িয়ে পড়েছে। এ বিক্ষোভ ২০২২-২৩ সালের ‘উইমেন, লাইফ, ফ্রিডম’ (নারী, জীবন, স্বাধীনতা) আন্দোলনের পর ইরানে সবচেয়ে গুরুতর অস্থিরতাকে উসকে দিচ্ছে।</p></div></div></div></body></html>"
        },
        {
            "title": "সপ্তাহের শুরুতেই কিছুটা অন্তর্মুখী থাকতে পারেন কোন রাশির জাতক | প্রথম আলো",
            "time": "2026-01-10T02:00:00",
            "imgUrl": "https://media.prothomalo.com/prothomalo-bangla%2F2025-06-26%2Fouay8n4w%2FHoroscopeThumbChinmoy-Barua.jpg?rect=0%2C30%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>এ সপ্তাহে আপনার জীবনে গভীর সিদ্ধান্ত, দায়িত্ব ও মানসিক-আর্থিক জটিলতা একসঙ্গে সামনে আসতে পারে। বিষয়গুলো খুব দ্রুত বা হালকাভাবে মীমাংসা করার সুযোগ থাকবে না; বরং প্রতিটি ব্যাপারে আপনাকে ভেতরে ঢুকে বুঝতে হবে। সপ্তাহের শুরুতেই দৈনন্দিন কাজ, সময় ব্যবস্থাপনা ও শারীরিক শক্তির ওপর চাপ বাড়তে পারে। কাজের পরিমাণ বেশি হলেও ফল তত দ্রুত চোখে পড়বে না, ফলে অস্থিরতা তৈরি হতে পারে। সপ্তাহের মাঝামাঝি সময়ে সম্পর্ক ও অংশীদারত্বের বিষয়গুলো স্পষ্টভাবে সামনে আসবে। ব্যক্তিগত বা পেশাগত—দুই ক্ষেত্রেই বোঝাপড়ার ঘাটতি থাকলে তা প্রকাশ পেতে পারে। আপনি বুঝতে পারবেন, কিছু সম্পর্ক বা চুক্তিতে দায়িত্বের ভার সমান নয়। এই সময়ে আলোচনা, শর্ত পুনর্বিবেচনা বা সীমারেখা স্পষ্ট করার প্রয়োজন দেখা দিতে পারে। অন্যের কথায় প্রভাবিত হয়ে সিদ্ধান্ত নিলে পরে সংশোধনের চাপ আসতে পারে।<br>সপ্তাহের শেষ দিকে আর্থিক ও মানসিক নির্ভরতার বিষয়গুলো গভীরভাবে কাজ করবে। যৌথ অর্থ, ঋণ, পাওনা, কর বা এমন কোনো দায়িত্ব সামনে আসতে পারে, যা এড়িয়ে যাওয়া সম্ভব নয়। একই সঙ্গে ভেতরের কিছু ভয়, অনিশ্চয়তা বা পুরোনো অভিজ্ঞতা মনে পড়তে পারে। এই সময়ে আপনি উপলব্ধি করবেন, সবকিছু যুক্তি দিয়ে নয়, বাস্তব সীমা মেনে নিয়েও সামলাতে হয়।</p></div></div></div></body></html>"
        },
        {
            "title": "বিপিএল হ্যাটট্রিকের গল্পে মৃত্যুঞ্জয় যেখানে শীর্ষে | প্রথম আলো",
            "time": "2026-01-10T02:00:00",
            "imgUrl": "https://media.prothomalo.com/prothomalo-bangla%2F2026-01-09%2Fqpjnb4g2%2FWhatsApp-Image-2026-01-09-at-9.34.55-PM.jpeg?rect=0%2C0%2C1280%2C672&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>মাহিদুল ইসলামের ব্যাট ছুঁয়ে বল গেল উইকেটকিপার নুরুল হাসানের হাতে। নুরুলের কোনো প্রতিক্রিয়া নেই। আম্পায়ার তুললেন আঙুল, ড্রেসিংরুমের পথে হাঁটা দিলেন মাহিদুল। উইকেট পেয়েও বোলার মৃত্যুঞ্জয় চৌধুরী নির্বিকার।</p><p>নতুন ব্যাটসম্যান জহির খান। প্রথম বলেই ক্যাচ দিলেন। নিলেন বোলার মৃত্যুঞ্জয় নিজেই। এবারও নির্বিকার। ক্যাচ নিয়েই ঘুরে বোলিং মার্কের দিকে হাঁটা দিলেন। দ্রুত ওভার শেষ করার তাড়া।</p><p>এবার ব্যাটিংয়ে বিলাল সামি। ইনিংসের শেষ ওভার চলছে বলেই হয়তো হ্যাটট্রিক ঠেকানোর কথা মাথায় রাখেননি। স্টাম্পের ওপর থাকা বলে শট খেললেন স্কয়ার লেগ বাউন্ডারির দিকে। ক্যাচ নিলেন লিটন দাস। এবার মুখে হাসি ফুটল মৃত্যুঞ্জয়ের, মুচকি হাসি। দুই হাত দুই দিকে ছড়িয়ে করলেন উদ্‌যাপন।</p></div></div></div></body></html>"
        },
        {
            "title": "সাদ্দাম থেকে মাদুরো: ইতিহাস কেন বারবার ফিরে আসে | প্রথম আলো",
            "time": "2026-01-10T02:00:00",
            "imgUrl": "https://media.prothomalo.com/prothomalo-bangla%2F2026-01-03%2F4jc7ok6i%2FVenezuela-1.jpg?rect=0%2C252%2C1774%2C931&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>অবশ্য তাঁর কথার সঙ্গে বাস্তবতার ব্যবধান ছিল বিশাল। দারিদ্র্য বাড়ছিল। বেকারত্ব বাড়ছিল। গ্রেপ্তারও বাড়ছিল। চাভেজ ৫৮ বছর বয়সে কিউবার একটি ক্লিনিকে ক্যানসারে মারা যান। যদিও কেউ কেউ বিশ্বাস করেন, তাঁর শরীরে বিষ প্রয়োগ করা হয়েছিল। তাঁর জায়গায় আসেন মাদুরো। তিনি রাজনীতিতে চাভেজকে অনুকরণ করলেও চাভেজের বাগ্মিতা মাদুরোর ছিল না।</p><p>আমরা জানি, ট্রাম্প তাঁর পূর্বসূরিদের মতো নেতা নন। তাঁর আগের প্রেসিডেন্টরা অর্থনৈতিক নিষেধাজ্ঞা ও রাজনৈতিক একঘরে করার নীতিতে ভরসা করেছিলেন। ট্রাম্প ভিন্ন পথ নেন। তিনি সংক্ষিপ্ত সময়ে এক আঘাতেই সমস্যার সমাধান করতে চেয়েছিলেন। তিনি সরকার পরিবর্তন চাননি। বরং মাদুরোকেই লক্ষ্য করেন এবং ভেনেজুয়েলার উপপ্রধানের সঙ্গে কাজ করতে সম্মত হন। যে নেতারা ট্রাম্পের প্রতি চ্যালেঞ্জ ছুড়ে দেন, তাঁদের জন্য কারাকাসের ঘটনা একটি স্পষ্ট বার্তা। সতর্ক থাকুন, ট্রাম্প জেতার জন্য সবই করতে পারেন।</p><p><em>আরব নিউজ</em> থেকে নেওয়া, ইংরেজি থেকে সংক্ষিপ্তাকারে অনূদিত</p></div></div></div></body></html>"
        },
        {
            "title": "বাবার মৃত্যুর পরেই হাসপাতাল প্রতিষ্ঠার স্বপ্ন দেখেন রিকশাচালক জয়নাল | প্রথম আলো",
            "time": "2026-01-10T02:00:00",
            "imgUrl": "https://media.prothomalo.com/prothomalo-bangla%2F2026-01-09%2Frwj00dye%2FTHUMNAILWEB.jpg?rect=0%2C0%2C800%2C420&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F5a36c819-05a2-4bfb-ac50-57dd67355acb%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-title-info rG-CW\"><p><h1 data-title-0=\"বাবার মৃত্যুর পরেই হাসপাতাল প্রতিষ্ঠার স্বপ্ন দেখেন রিকশাচালক জয়নাল\" class=\"nA4h1 \">বাবার মৃত্যুর পরেই হাসপাতাল প্রতিষ্ঠার স্বপ্ন দেখেন রিকশাচালক জয়নাল</h1></p><div class=\"N8GaX\"><div class=\"XjL8O\"><div class=\"story-metadata-wrapper H6cQ5\"><p class=\"author-read-time-wrapper D-0u1\"></p><div class=\"time-social-share-wrapper _24WTx\"><p class=\"xuoYp\"><time datetime=\"2026-01-10T08:00:00+06:00\"><span>প্রকাশ: ১০ জানুয়ারি ২০২৬, ০২: ০০ </span></time></p></div></div></div></div></div></div></body></html>"
        },
        {
            "title": "কপ-৩০: প্রত্যাশা ও প্রাপ্তি | প্রথম আলো",
            "time": "2026-01-10T02:00:00",
            "imgUrl": "https://media.prothomalo.com/prothomalo-bangla%2F2026-01-09%2F2phctgrt%2FGrouppicture.JPG?rect=0%2C275%2C3871%2C2032&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F18c58c05-9e66-46f3-8946-4437460f8f90%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p><strong>এ কে এম সোহেল,</strong> </p><p>অতিরিক্ত সচিব ও প্রধান (জাতিসংঘ উইং), অর্থনৈতিক সম্পর্ক বিভাগ, অর্থ মন্ত্রণালয়।</p><p><strong>মির্জা শওকত আলী,</strong> </p><p>পরিচালক (জলবায়ু পরিবর্তন ও আন্তর্জাতিক কনভেনশন), পরিবেশ অধিদপ্তর।</p><p><strong>তাসলিমা ইসলাম,</strong> </p><p>প্রধান নির্বাহী, বাংলাদেশ পরিবেশ আইনবিদ সমিতি।</p><p><strong>বারিশ হাসান চৌধুরী,</strong> </p><p>পলিসি অ্যান্ড ক্যাম্পেইন কো–অর্ডিনেটর, বাংলাদেশ পরিবেশ আইনবিদ সমিতি।</p><p><strong>সরদার মো. আসাদুজ্জামান,</strong> </p><p>সহকারী আবাসিক প্রতিনিধি, ইউএনডিপি বাংলাদেশ।</p><p><strong>হরজিৎ সিং, </strong></p><p>গ্লোবাল এনগেজমেন্ট ডিরেক্টর,ফসিল ফুয়েল নন-প্রলিফারেশন ট্রিটি।</p><p><strong>লিডি ন্যাকপিল,</strong> </p><p>সমন্বয়ক ও সিনিয়র প্রোগ্রাম ম্যানেজার, এশিয়ান পিপলস মুভমেন্ট অন ডেট অ্যান্ড ডেভেলপমেন্ট।</p><p><strong>আসাদ রহমান,</strong> </p><p>চিফ এক্সিকিউটিভ, ফ্রেন্ডস অব দ্য আর্থ (ইংল্যান্ড, ওয়েলস ও নর্দার্ন আয়ারল্যান্ড)।</p><p><strong>শাহ রাফায়েত চৌধুরী,</strong> </p><p>সহপ্রতিষ্ঠাতা ও প্রেসিডেন্ট, ফুটস্টেপস বাংলাদেশ।</p><p><strong>সোহানুর রহমান,</strong> </p><p>এক্সিকিউটিভ কো–অর্ডিনেটর, ইয়ুথ নেট গ্লোবাল।</p><p><strong>আফজাল হোসেন,</strong> </p><p>নির্বাহী পরিচালক, রালফাও, রাজশাহী।</p><p><strong>মো. হাফিজুর রহমান</strong>, </p><p>জলবায়ুর প্রভাবে ক্ষতিগ্রস্ত ব্যক্তি, সাতক্ষীরা।</p><p><strong>আবুল কাশেম ফারুকী,</strong> </p><p>শিক্ষক, ডিজাস্টার সায়েন্স অ্যান্ড ক্লাইমেট রেজিলিয়েন্স বিভাগ, ঢাকা বিশ্ববিদ্যালয়। </p><p><strong>মুমতাহিনা রহমান</strong>, </p><p>গবেষণা সহযোগী, সেন্টার ফর ক্লাইমেট চেঞ্জ অ্যান্ড এনভায়রনমেন্টাল রিসার্চ, ব্র্যাক।</p><p><strong>শেখ নূর আতায়ে রাব্বি</strong>, </p><p>অ্যাসিস্ট্যান্ট ম্যানেজার, রিসার্চ অ্যান্ড অ্যাডভোকেসি,সেন্টার ফর পার্টিসিপেটরি রিসার্চ অ্যান্ড ডেভেলপমেন্ট।</p><p><strong>সঞ্চালক: ফিরোজ চৌধুরী,</strong> </p><p>সহকারী সম্পাদক, প্রথম আলো।</p></div></div></body></html>"
        },
        {
            "title": "ঢাকা শুধু নামেই মহানগর, দ্রুত বড় হচ্ছে, বাসযোগ্যতা হারাচ্ছে | প্রথম আলো",
            "time": "2026-01-10T01:48:57",
            "imgUrl": "https://media.prothomalo.com/prothomalo-bangla%2F2026-01-09%2F396sxjbm%2F5.jpg?rect=0%2C36%2C1920%2C1008&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ঢাকা এখন বস্তির শহর হয়ে উঠেছে। শহরের প্রায় সব এলাকায় বস্তি চোখে পড়ে। উচ্ছেদ অভিযান আর আগুনের কারণে প্রায়ই বস্তি খবরের শিরোনাম হয়।</p><p>শহরে বস্তির সংখ্যা কত এবং বস্তিতে কত মানুষ বাস করে, তা নিয়ে ভিন্ন ভিন্ন তথ্য পাওয়া যায়। বাংলাদেশ পরিসংখ্যান ব্যুরোর (বিবিএস) সর্বশেষ ২০২২ সালের আরবান এরিয়া প্রতিবেদনে দেখা যায়, ঢাকা দক্ষিণ, ঢাকা উত্তর, গাজীপুর ও নারায়ণগঞ্জ সিটি করপোরেশন এলাকায় বস্তির সংখ্যা ৪ হাজার ৭৬১। তবে পুরো ঢাকা মহানগরের এলাকা বিবেচনায় নিলে বস্তির সংখ্যা পাঁচ হাজার ছাড়িয়ে যাবে।</p><p>ব্র্যাক জেমস পি গ্রান্ট স্কুল অব পাবলিক হেলথের গবেষকেরা ইউনিসেফের উদ্ধৃতি দিয়ে বলছেন, ঢাকা শহরে প্রায় ৪০ লাখ মানুষ বস্তিতে বাস করে। বড় বস্তিগুলো খাসজমিতে গড়ে উঠেছে। তবে ৮০ শতাংশ বস্তি ব্যক্তিমালিকানাধীন জমিতে। বস্তির মানুষ অধিকাংশ ভাড়া বাসায় থাকেন। বস্তিতে ১০০ বর্গফুটের ভাড়া ৪ থেকে ৫ হাজার টাকা। বস্তির পরিবারগুলোর ২০ থেকে ৪০ শতাংশ অর্থ চলে যায় ঘর ভাড়ায়।</p><p>ঢাকা মহানগর ঘন বসতিপূর্ণ এলাকা। এখানে গড়ে এক বর্গকিলোমিটার জায়গায় ২৩ হাজার ৯৫৩ জন বাস করে। বস্তি আরও ঘন বসতিপূর্ণ। ২০১৬ সালে ইউএনএফপিএর ‘বাংলাদেশে নগরায়ণ ও অভিবাসন’ প্রতিবেদনে বলা হয়েছে, ঢাকা শহরের কোনো কোনো বস্তি ‘ব্যতিক্রমীভাবে অতি ঘনবসতিপূর্ণ’। সেসব বস্তিতে প্রতি বর্গকিলোমিটার জায়গায় ২ লাখ ২০ হাজারের বেশি মানুষ বাস করে।</p><p>নগরায়ণ জনমিতিতে বড় ধরনের পরিবর্তন এনেছে। এখানে মানুষ কীভাবে বাস করে, কী কাজ কীভাবে করে, মানুষ কীভাবে সম্পর্কে জড়ায়, কীভাবে নতুন নতুন কমিউনিটি গড়ে ওঠে, তা নিয়ে আলোচনা কম হয়। এখানে বাল্যবিবাহ বেশি, শিশু অপুষ্টি বেশি। শিক্ষার হার কম। অপরাধ বেশি। স্বাস্থ্যসেবা কম।</p><p>ব্র্যাক জেমস পি গ্রান্ট স্কুল অব পাবলিক হেলথের অধ্যাপক সাবিনা ফয়েজ রশীদ ২০ বছরের বেশি সময় ধরে বস্তি নিয়ে গবেষণা করছেন। তিনি প্রথম আলোকে বলেন, ‘কেন মানুষ এভাবে বসবাস করবে? কারও এমনভাবে বাস করা ঠিক না। আমরা যখন বস্তি নিয়ে কথা বলি বা লিখি, তখন আমরা এসব মেনে নিই। কিন্তু এটি নৈতিকভাবে ঠিক না। এটা বড় ধরনের ব্যর্থতা।’</p></div></div></div></body></html>"
        }
    ]
}