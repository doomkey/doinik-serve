{
    "source": "প্রথম আলো",
    "articles": [
        {
            "title": "ফেনীতে খেলার মাঠে বিদ্যুৎস্পৃষ্ট হয়ে স্কুলছাত্রের মৃত্যু | প্রথম আলো",
            "time": "2026-01-24T06:29:49",
            "imgUrl": "https://media.prothomalo.com/prothomalo-bangla%2F2022-01%2F5311b0a9-3e80-45d3-aaa1-602012f66e78%2Fb.jfif?rect=0%2C0%2C499%2C262&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফেনীর সোনাগাজীতে ফুটবল খেলার মাঠে বিদ্যুৎস্পৃষ্ট হয়ে এক স্কুলছাত্রের মৃত্যু হয়েছে। গতকাল শুক্রবার রাত ১০টার দিকে উপজেলার মতিগঞ্জ ইউনিয়নের সাতবাড়িয়া গ্রামে এ ঘটনা ঘটে।</p><p> নিহত স্কুলছাত্রের নাম সাঈদ হোসেন (১৬)। সে সোনাগাজী উপজেলার একই গ্রামের নাছির আহমেদের ছেলে। সে স্থানীয় মতিগঞ্জ আর এম হাট কে উচ্চবিদ্যালয়ের দশম শ্রেণির শিক্ষার্থী ছিল।</p></div></div></div></body></html>"
        },
        {
            "title": "একঝলক (২৪ জানুয়ারি ২০২৬) | প্রথম আলো",
            "time": "2026-01-24T06:26:43",
            "imgUrl": "https://media.prothomalo.com/prothomalo-bangla%2F2026-01-24%2Fsm36hreq%2F1.jpg?rect=0%2C0%2C4608%2C2419&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2022-01%2F18c58c05-9e66-46f3-8946-4437460f8f90%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-card-image\"><p class=\"story-element-caption-attribution-wrapper\"><figcaption class=\"story-element-image-title\">পাহাড়ি বরই বাজারে বিক্রির জন্য নৌকায় করে আনা হচ্ছে। বনরুপা, রাঙামাটি, ২৪ জানুয়ারি</figcaption><figcaption class=\"story-element-image-attribution\">ছবি: সুপ্রিয় চাকমা</figcaption></p></div></div></body></html>"
        },
        {
            "title": "ইরানে হামলার সুযোগ খুঁজছে ইসরায়েল: তুরস্কের পররাষ্ট্রমন্ত্রী | প্রথম আলো",
            "time": "2026-01-24T06:22:04",
            "imgUrl": "https://media.prothomalo.com/prothomalo-bangla%2F2026-01-24%2F95grarkd%2Fturkiye-FM.jpg?rect=0%2C23%2C750%2C394&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ফিদান সম্প্রতি তেহরান সফরকালে ইরানি কর্মকর্তাদের সরাসরি তাঁর উদ্বেগের কথা জানান। তিনি বলেন, ‘আমি বন্ধু হিসেবে তাদের সবকিছু বলেছি। আর আপনারা জানেন, বন্ধুরা সব সময় তিতা সত্য কথা বলে।’</p><p>এর আগে তুরস্কের প্রেসিডেন্ট রিসেপ তাইয়েপ এরদোয়ান ইরানের প্রেসিডেন্ট মাসুদ পেজেশকিয়ানের সঙ্গে ফোনে কথা বলেন। তিনি জানান, তুরস্ক ইরানে যেকোনো বিদেশি হস্তক্ষেপের বিরোধী এবং তারা প্রতিবেশী দেশের শান্তি ও স্থিতিশীলতাকে গুরুত্ব দেয়।</p><p>ইরানের একজন উচ্চপদস্থ কর্মকর্তা বার্তা সংস্থা রয়টার্সকে বলেছেন, যেকোনো ধরনের আক্রমণকে তাঁরা ‘সর্বাত্মক যুদ্ধ’ হিসেবে গণ্য করবেন। তিনি বলেন, ‘যুক্তরাষ্ট্র যদি ইরানের সার্বভৌমত্ব লঙ্ঘন করে, তবে আমরা তার কঠোর জবাব দেব। আমাদের সেনাবাহিনী যেকোনো পরিস্থিতির জন্য প্রস্তুত এবং বর্তমানে ইরানে সর্বোচ্চ সতর্কতা জারি আছে।’</p></div></div></div></body></html>"
        },
        {
            "title": "তরুণ-তরুণীদের এইচআইভি সংক্রমণ বাড়ছে, কারণ কী | প্রথম আলো",
            "time": "2026-01-24T06:20:42",
            "imgUrl": "https://media.prothomalo.com/prothomalo-bangla%2F2023-12%2F8201a71a-cfb2-4682-afed-8b3435ee51ca%2Fhiv_aids.webp?rect=0%2C12%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাজধানীর দক্ষিণ–পূর্ব এলাকায় থাকেন আরেক তরুণ। গত বছরের নভেম্বরে তিনিও জানতে পারেন, তিনি এইচআইভি পজিটিভ। একাধিক সমলিঙ্গীয় সঙ্গীর সঙ্গে যৌন আচরণের মাধ্যমেই সংক্রমিত হয়েছেন বলে চিকিৎসকদের ধারণা।</p><p>বর্তমানে তিনি বাংলাদেশ মেডিকেল বিশ্ববিদ্যালয়ের এআরটি সেন্টার থেকে নিয়মিত চিকিৎসা ও পরামর্শসেবা নিচ্ছেন।</p><p>ওই তরুণের কথা, ‘আমাদের নিয়ে কথা বললেই সবাই শুধু নৈতিকতার কথা তোলে; কিন্তু নিরাপত্তার কথা খুব কমই বলে।’</p><p>এই দুই তরুণের অভিজ্ঞতা দেখাচ্ছে, এইচআইভি এখন আর কোনো নির্দিষ্ট গোষ্ঠীর রোগ নয়। এটি ধীরে ধীরে তরুণ সমাজের ভেতর ঢুকে পড়ছে, অনেক সময় অজান্তেই।</p><p>সরকারের হিসাব বলছে, গত বছর (২০২৫) সালে অবিবাহিতদের মধ্যে এইচআইভি শনাক্তের হার ১০ শতাংশের বেশি বেড়েছে। দিন দিন অবিবাহিত কিশোর বা তরুণদের মধ্যে বাড়ছে এইচআইভি শনাক্তের হার।</p><p>জনস্বাস্থ্যবিদ, চিকিৎসক ও বিশেষজ্ঞরা বলছেন, কৌতূহল বা যৌনতা নিয়ে ভ্রান্ত ধারণা, অসচেতনতা, সুরক্ষা সামগ্রী সম্পর্কে ধারণা না থাকা ইত্যাদি কারণে তরুণদের মধ্যে এইচআইভির সংক্রমণ বাড়ছে। মারাত্মক এ ব্যাধি সম্পর্কে সচেতনতামূলক ব্যাপক কর্মসূচি গ্রহণ, শিক্ষায় যৌনশিক্ষার প্রসার এবং সার্বিকভাবে সচেতনতা বাড়ানোয় এ প্রবণতা কমাতে পারে বলে ধারণা করেন তাঁরা।</p></div></div></div></body></html>"
        },
        {
            "title": "রাজশাহী বিশ্ববিদ্যালয়ে ‘বি’ ইউনিটের ভর্তি পরীক্ষা শুরু, আসনপ্রতি পরীক্ষার্থী ৫৩, আজ ‘এ’-র ফল প্রকাশ | প্রথম আলো",
            "time": "2026-01-24T06:19:08",
            "imgUrl": "https://media.prothomalo.com/prothomalo-bangla%2F2026-01-24%2Fcfoi9e79%2Feggritwd.jpg?rect=0%2C0%2C2848%2C1495&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>দ্বিতীবারের মতো রাজশাহী বিশ্ববিদ্যালয় কেন্দ্র ছাড়াও পাঁচটি বিভাগীয় শহরে এ পরীক্ষা অনুষ্ঠিত হতে যাচ্ছে। এর মধ্যে ঢাকা বিভাগে ঢাকা বিশ্ববিদ্যালয় ও জগন্নাথ বিশ্ববিদ্যালয়, চট্টগ্রাম বিভাগে চট্টগ্রাম বিশ্ববিদ্যালয়, খুলনায় খুলনা বিশ্ববিদ্যালয়, বরিশালে বরিশাল বিশ্ববিদ্যালয়, রংপুর অঞ্চলে বেগম রোকেয়া বিশ্ববিদ্যালয়সহ দুটি শিক্ষাপ্রতিষ্ঠানে ভর্তি পরীক্ষা নেওয়া হচ্ছে।</p><p>এর আগে ১৬ জানুয়ারি ‘সি’ ইউনিট ও ১৭ জানুয়ারি ‘এ’ ইউনিটের ভর্তি পরীক্ষা অনুষ্ঠিত হয়। গতকাল শুক্রবার ‘সি’ ইউনিটের ভর্তি পরীক্ষার ফল প্রকাশ করা হয়েছে। আজ ‘এ’ ইউনিটের ফল প্রকাশ করার কথা রয়েছে।</p></div></div></div></body></html>"
        },
        {
            "title": "‘গণিত শেখো স্বপ্ন দেখো’ স্লোগানে ঢাকায় গণিত উৎসব শুরু | প্রথম আলো",
            "time": "2026-01-24T06:00:56",
            "imgUrl": "https://media.prothomalo.com/prothomalo-bangla%2F2026-01-24%2F0zxq1yup%2Fmath-1.jpeg?rect=0%2C0%2C1599%2C839&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>শিক্ষার্থীদের গণিত শেখা ও গণিত নিয়ে স্বপ্ন দেখার আহ্বান জানান গণিত অলিম্পিয়াড কমিটির সহসভাপতি অধ্যাপক আবদুল হাকিম খান। তিনি বলেন, গণিত বিজ্ঞানের ভাষা, গণিত টেকনোলজির ভাষা। গণিত একাধারে প্রযুক্তি, মেডিকেল সায়েন্স ও ব্যবসা-বাণিজ্যেরও ভাষা। আমার অনুরোধ থাকবে, তোমরা যখন বড় হবে তখন গণিত নিয়ে স্বপ্ন দেখবে, গণিতের প্রয়োগ দেখবে ও সেই স্বপ্ন বিস্তার করবে।</p><p>প্রথম আলোর ব্যবস্থাপনা সম্পাদক আনিসুল হক বলেন, আজকের এই প্রতিযোগিতা একটি উৎসব। এই উৎসবে কেউ ভালো করতে পারে, কেউ ভালো না–ও করতে পারে। তবে ভবিষ্যতে সবাই ভালো করবে। প্রতিযোগিতাকে উৎসব হিসেবে গ্রহণ করার আহ্বান জানান তিনি।</p><p>নিজের কাজ ঠিকমতো করাকে প্রকৃত দেশপ্রেম বলে উল্লেখ করেন বাংলাদেশ গণিত অলিম্পিয়াড কমিটির সাধারণ সম্পাদক মুনির হাসান। তিনি সক্রেটিসকে উদ্ধৃত করে বলেন, ‘আলাদা করে দেশপ্রেম বা দেশকে ভালো লাগার দরকার নাই। ভালোবাসারও দরকার নাই। শুধু নিজের কাজটা ভালোমতো করতে হবে। নিজের কাজটা করাই হচ্ছে দেশপ্রেম। তোমার কাজ হলো দেশকে গড়ে তোলার জন্য নিজেকে তৈরি করা। সেটাই তুমি করবা।’</p></div></div></div></body></html>"
        },
        {
            "title": "ইউসুফ মিয়া অবসরে গেলে শ্রীমঙ্গলের গদারবাজারে আর কে লাঙল-গাইল বিক্রি করবে | প্রথম আলো",
            "time": "2026-01-24T06:00:00",
            "imgUrl": "https://media.prothomalo.com/prothomalo-bangla%2F2026-01-22%2Fho9gzfie%2F45181.jpg?rect=0%2C273%2C4160%2C2184&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>১৩ জানুয়ারি তাঁর সঙ্গে আলাপ। ইউসুফ জানালেন, গদারবাজারে তিনিই নিয়মিত নিজের বানানো পণ্য নিয়ে আসেন। মাঝেমধ্যে সিন্দুরখানের একজনকে দেখা যায়। সেদিন অবশ্য তাঁকে দেখা গেল না। অথচ একসময় সপ্তাহের সাত দিনই এখানে এসব কৃষিপণ্যের হাট বসত। দুই সারিতে ৩০ থেকে ৩৫ জন বিক্রেতা বসতেন। </p><p>বিকেলের মধ্যেই সব বিক্রি হয়ে যেত। সিলেট থেকে পাইকাররা এসে লাঙল ও গাইল কিনে নিয়ে যেতেন। একেকজন বিক্রেতা দিনে ৩০–৪০টি পণ্য বিক্রি করতেন। বিক্রি হতো তিন থেকে পাঁচ হাজার টাকার পণ্য। তখন একটি গাইলের দাম ছিল ৮০ থেকে ১০০ টাকা আর লাঙলের দাম ২০০ থেকে ২৫০ টাকা। এ সবই ২০ বছর আগের চিত্র।</p><p>এখন দৃশ্যপট বদলে গেছে। গত দেড় দশকে কাঠের লাঙল-গাইলের চাহিদা কমে গেছে। হাল চাষের জায়গা দখল করেছে গাড়ি, চাল গুঁড়া করার কাজে এসেছে আধুনিক মেশিন। নয়া প্রযুক্তির কারণে হারিয়ে যাচ্ছে পুরোনো উপকরণ। </p><p>ইউসুফ মিয়া সপ্তাহের দুই দিন সকাল ১০টা থেকে রাত ৮টা পর্যন্ত থেকে কোনো কোনো দিন চার-পাঁচটি বিক্রি করেন, আবার কোনো দিন একটি পণ্যও বিক্রি করতে পারেন না। একটি গাইল এখন বিক্রি হয় ৫০০ থেকে ৭০০ টাকায়, আর লাঙল ৮০০ থেকে ১ হাজার টাকা। তারপরও ইউসুফের আয় বাড়েনি। আগে এসব বানানোর জন্য কাঁচামাল হিসেবে যে কাঠের টুকরা ২০ টাকায় মিলত, সেটি কিনতেই এখন লাগছে ৩০০ টাকা।</p></div></div></div></body></html>"
        },
        {
            "title": "গোপন কক্ষে ২ কোটি ৪০ লাখ ডলার দেখে চমকে গেল পুলিশ | প্রথম আলো",
            "time": "2026-01-24T06:00:00",
            "imgUrl": "https://media.prothomalo.com/prothomalo-bangla%2F2026-01-23%2Fwq33s0si%2FMV5BMzE3N2E5YzctZGM0Yi00ZmJjLWE0MTgtNDkxYmMxNTA1NWRlXkEyXkFqcGdeQWpnYW1i.V1.jpg?rect=0%2C0%2C1314%2C690&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বাড়িটিতে পুলিশ ঢুকতেই চিলেকোঠা থেকে ভেঙে পড়ে ড্রাইওয়াল, সরে যায় ভুয়া দেয়াল। সেটা ছিল গোপন একটি কক্ষের প্রবেশদ্বার। সেখানে রাখা ছিল কমলা রঙের ২৪টি বড় বালতি। প্রতিটি বালতিই ১০০ ডলারের নোটের বান্ডিলে ভর্তি। মোট ২ কোটি ৪০ লাখ ডলার! পুলিশ বিভাগের অর্থ জব্দের ইতিহাসে সর্বোচ্চ। এ খবর বাইরে ছড়িয়ে পড়তেই শুরু হয় অবিশ্বাস আর সন্দেহের খেলা। পরিস্থিতি এমন জায়গায় পৌঁছায় যে তারা বুঝে উঠতে পারে না, এ লড়াইয়ে কাকে বিশ্বাস করবে আর কাকে করবে না।</p><p>এ ঘটনা অবলম্বনেই তৈরি হয়েছে নেটফ্লিক্সের ক্রাইম থ্রিলার ‘দ্য রিপ’। সত্য ঘটনা থেকে অনুপ্রাণিত ছবিটি শুধু একটি পুলিশি অভিযানের গল্পই নয়; বরং বিপুল অর্থ কীভাবে মানুষের মনোজগৎকে নাড়িয়ে দেয়, বন্ধুত্বে ফাটল ধরায়, তারও ব্যবচ্ছেদ।<br>ছবির লেখক ও পরিচালক জো কারনাহান বলেন, ‘আসলে মানুষে মানুষে সম্পর্ক, বন্ধুত্ব আর ভালোবাসার মানুষগুলো আপনার জীবনে কতটা গুরুত্বপূর্ণ, সেসব নিয়েই এই ছবি।’</p></div></div></div></body></html>"
        },
        {
            "title": "আবার আদানি গোষ্ঠীর শেয়ারধস, গৌতম আদানির সম্পদমূল্য কমল ৫৭০ কোটি ডলার | প্রথম আলো",
            "time": "2026-01-24T05:50:55",
            "imgUrl": "https://media.prothomalo.com/prothomalo-bangla%2F2024-11-30%2Fp4b80sdb%2FIndia-Adani.webp?rect=0%2C45%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>২০২৪ সালের নভেম্বরে যুক্তরাষ্ট্রের কর্তৃপক্ষ আদানি গ্রুপের কয়েকজন নির্বাহীর বিরুদ্ধে অভিযোগ তোলে, আদানি গ্রিন এনার্জির উৎপাদিত বিদ্যুৎ কেনার ব্যবস্থা করতে ভারতীয় কর্মকর্তাদের ঘুষ দেওয়ার পরিকল্পনায় জড়িত ছিলেন তাঁরা। আদানি গ্রিন এনার্জি আদানি গোষ্ঠীরই কোম্পানি।</p><p>এ ঘটনায় যুক্তরাষ্ট্রের সিকিউরিটিজ অ্যান্ড এক্সচেঞ্জ কমিশন (এসইসি) গৌতম আদানি ও সাগর আদানির বিরুদ্ধে দেওয়ানি মামলা করে। আদানি পরিবার ও আরও কয়েকজন আসামির বিরুদ্ধে যুক্তরাষ্ট্রের বিচার বিভাগ যে ফৌজদারি মামলা করেছে, সেটা তার থেকে আলাদা। আদালতের নথি অনুযায়ী, বিচার বিভাগের মামলাটি এখনো চলমান।</p><p>যুক্তরাষ্ট্রের আইন অনুযায়ী, যেসব বিদেশি কোম্পানি মার্কিন বিনিয়োগকারীদের কাছ থেকে অর্থ সংগ্রহ করে, তারা ব্যবসা পাওয়ার জন্য বিদেশে ঘুষ দিতে পারে না। একই সঙ্গে মিথ্যা বা বিভ্রান্তিকর তথ্যের ভিত্তিতে বিনিয়োগ আহ্বান করাও আইনত নিষিদ্ধ। আদানি গ্রিনের শেয়ার যুক্তরাষ্ট্রের শেয়ারবাজারে লেনদেন না হলেও মার্কিন বিনিয়োগকারীরা বৈশ্বিক ব্রোকারেজ কোম্পানিগুলোর মাধ্যমে আদানি গোষ্ঠীর শেয়ার কিনতে পারেন, যেখানে মার্কিন বিনিয়োগকারীদের স্বার্থ জড়িত, মার্কিন আদালত হস্তক্ষেপ করতে পারে।</p><p>এদিকে আদানি গ্রুপ যথারীতি এসব অভিযোগ ‘ভিত্তিহীন’ আখ্যা দিয়েছে। সেই সঙ্গে নিজেদের রক্ষায় ‘সম্ভাব্য সব ধরনের আইনি পদক্ষেপ’ নেবে তারা—সে কথাও জানিয়েছে। তবে ২১ জানুয়ারির সর্বশেষ এসইসি নথি নিয়ে রয়টার্স আদানি গোষ্ঠীর মন্তব্য চাইলেও সেই অনুরোধে তারা তাৎক্ষণিকভাবে সাড়া দেয়নি।</p></div></div></div></body></html>"
        },
        {
            "title": "পথশিশুদের ‘লুসিও ভাই’ যেদিনের আশায়, সেদিন কি আসবে | প্রথম আলো",
            "time": "2026-01-24T05:46:11",
            "imgUrl": "https://media.prothomalo.com/prothomalo-bangla%2F2026-01-23%2F4x5pdgb9%2F1.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>ভালোবাসায় বদলে যাওয়া জীবন</strong></p><p>কত শিশুর জীবন এ পর্যন্ত পাল্টে দেওয়া সম্ভব হয়েছে—এমন প্রশ্নে ইতালির নেপলসের বাসিন্দা ব্রাদার লুসিও বলেন, ‘আমরা কাজের মধ্য দিয়ে শিশুদের ভালোবাসা খুঁজি। এটা কোনো কোম্পানি নয়, তাই হিসাব রাখি না কত জীবন পাল্টে গেছে। আমরা শুধু শিশুদের বুঝতে শেখাই যে তারাও এ সমাজের একজন। ওদের পথ দেখাই। আর আশপাশের মানুষের মনে ওদের জন্য যেন ভালোবাসা জন্মায় সে চেষ্টা করি।’</p><p>এরপর হাসিমুখে সৌরভ, রবি, নাঈমসহ একাধিক জনের নাম বলতে থাকেন লুসিও। বড় হয়ে কে কোথায় কাজ করছেন, তা–ও জানালেন। রবি বিয়ে করেছেন, সৌরভ তাঁর পরিবারকে খুঁজে পেয়েছে। কেউ হয়তো নিরাপত্তারক্ষীর কাজ করছেন। কেউ ব্যবসা করছেন—এমন তথ্য দিয়েছেন ব্রাদার লুসিও।</p><p>পথশিশু সেবা সংগঠনে এ পর্যন্ত প্রায় ৯৫০ জন স্বেচ্ছাসেবক কাজ করেছেন। ব্রাদার লুসিও বলেন, এই স্বেচ্ছাসেবীদের পাওয়াটাই সবচেয়ে বড় চ্যালেঞ্জ। স্বেচ্ছাসেবী পাওয়া যায় না বলে সিলেট ও চট্টগ্রামে কাজ শুরু করেও আবার তা বন্ধ করে দিতে হয়েছে। অর্থের চেয়েও এটা বড় সমস্যা বলে জানিয়েছেন তিনি।</p></div></div></div></body></html>"
        },
        {
            "title": "আফগানিস্তানে ন্যাটো সেনাদের নিয়ে ট্রাম্পের বক্তব্যকে ‘অপমানজনক’ বললেন স্টারমার | প্রথম আলো",
            "time": "2026-01-24T05:34:47",
            "imgUrl": "https://media.prothomalo.com/prothomalo-bangla%2F2025-09-15%2Fgq5wkw63%2FUntitled-3.png?rect=0%2C0%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-09-22%2F5lwyn5je%2Fdefaultog.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>ট্রাম্পের এসব মন্তব্যে ব্রিটেনের রাজনৈতিক অঙ্গনে তীব্র প্রতিক্রিয়া সৃষ্টি হয়েছে। ব্রিটিশ প্রধানমন্ত্রী কিয়ার স্টারমার নিহত ব্রিটিশ সেনাদের প্রতি শ্রদ্ধা জানিয়ে বলেন, ‘আফগানিস্তানে আমাদের সশস্ত্র বাহিনীর ৪৫৭ জন সদস্য প্রাণ হারিয়েছেন। আরও অনেকে পঙ্গুত্ব বরণ করেছেন।’</p><p>স্টারমার বলেন, ট্রাম্পের এই মন্তব্য শুধু অপমানজনক নয়, বরং অত্যন্ত নিন্দনীয়। যাঁরা তাঁদের স্বজনদের হারিয়েছেন, তাঁদের মনে ট্রাম্পের এই বক্তব্য গভীর ক্ষত তৈরি করেছে। তিনি নিজে এমন ভুল তথ্য দিলে অবশ্যই ক্ষমা চাইতেন।</p><p>তবে ব্রিটিশ প্রধানমন্ত্রীর এই সমালোচনা প্রত্যাখ্যান করেছে হোয়াইট হাউস। ট্রাম্পের অবস্থানের পক্ষ নিয়ে হোয়াইট হাউসের মুখপাত্র টেলর রজার্স এএফপিকে বলেন, প্রেসিডেন্ট ট্রাম্প একদম সঠিক কথা বলেছেন। ন্যাটো জোটের অন্য সব দেশ সম্মিলিতভাবে যা করেছে, যুক্তরাষ্ট্র একাই তার চেয়ে বেশি করেছে।’</p><p>যুক্তরাজ্যের সরকারি তথ্য অনুযায়ী, ২০০১ সালের সেপ্টেম্বর থেকে ২০২১ সালের আগস্ট পর্যন্ত আফগানিস্তানে ১ লাখ ৫০ হাজারের বেশি ব্রিটিশ সেনাসদস্য দায়িত্ব পালন করেছেন। আফগানিস্তানে প্রাণ হারানো ৪৫৭ জন ব্রিটিশ সেনার মধ্যে ৪০৫ জনই সরাসরি শত্রুসেনার হামলায় নিহত হয়েছেন। অন্যদিকে দীর্ঘ এই যুদ্ধে যুক্তরাষ্ট্রের ২ হাজার ৪০০ জনের বেশি সেনা প্রাণ হারিয়েছেন।</p></div></div></div></body></html>"
        },
        {
            "title": "দুয়োধ্বনি থেকে চ্যাম্পিয়ন অধিনায়ক- বিপিএলে নাজমুলের ভিন্ন দুই অভিজ্ঞতা | প্রথম আলো",
            "time": "2026-01-24T05:33:36",
            "imgUrl": "https://media.prothomalo.com/prothomalo-bangla%2F2026-01-24%2Fko76j1d7%2FWhatsApp-Image-2026-01-23-at-11.28.08-PM.jpeg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>বিপিএলের শিরোপা নাজমুল হোসেন জিতেছিলেন গত বছরও। কিন্তু সেই শিরোপা তিনি কতটা আপন করতে পেরেছেন, তা নিয়ে চাইলে প্রশ্ন তোলা যায়। ফরচুন বরিশালের হয়ে সেবার মাত্র ৫ ম্যাচ খেলেছিলেন, একাদশে সুযোগ পেতে তাঁকে উইকেটকিপারের ভূমিকাও নিতে হয়েছিল। প্রায় পুরো টুর্নামেন্টজুড়েই গ্যালারি থেকে দুয়োধ্বনি শুনেছিলেন নাজমুল।</p><p>কিন্তু এই এক বছরে ছবি বদলে গেছে পুরোপুরি। রাজশাহী ওয়ারিয়র্সের অধিনায়ক হিসেবে তিনি এবার বিপিএল চ্যাম্পিয়ন হয়েছেন। ১৩ ম্যাচে ১৩৫.৪৯ স্ট্রাইক রেটে ৩৫৫ রান করেছেন নাজমুল। তাঁর ব্যাট থেকে এসেছে একটি সেঞ্চুরিও।</p></div></div></div></body></html>"
        },
        {
            "title": "কোন জেলা কোন শ্রেণিতে, ‘এ’তে উঠে সাতক্ষীরার কী লাভ হলো | প্রথম আলো",
            "time": "2026-01-24T05:27:07",
            "imgUrl": "https://media.prothomalo.com/prothomalo-bangla%2F2024-08-23%2Fjyrluyxc%2FGazette.webp?rect=0%2C46%2C640%2C336&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div><p><strong>বিশেষ শ্রেণির ছয় জেলা</strong></p><p>ঢাকা, গাজীপুর, চট্টগ্রাম, রাজশাহী, খুলনা ও ময়মনসিংহ জেলা বিশেষ শ্রেণির অন্তর্ভুক্ত।</p><p><strong>‘এ’ শ্রেণির জেলা</strong></p><p>কিশোরগঞ্জ, টাঙ্গাইল, ফরিদপুর, কুমিল্লা, রাঙামাটি, ব্রাহ্মণবাড়িয়া, খাগড়াছড়ি, নোয়াখালী, চাঁদপুর, কক্সবাজার, বগুড়া, নওগাঁ, পাবনা, সিরাজগঞ্জ, দিনাজপুর, কুড়িগ্রাম, রংপুর, বাগেরহাট, যশোর, বরিশাল, পটুয়াখালী, সিলেট, সুনামগঞ্জ, হবিগঞ্জ, মৌলভীবাজার ও নেত্রকোনা। এর সঙ্গে এখন সাতক্ষীরা যুক্ত হবে।</p><p><strong>‘বি’ শ্রেণির জেলা</strong></p><p>মানিকগঞ্জ, মুন্সিগঞ্জ, নরসিংদী, শরীয়তপুর, গোপালগঞ্জ, নারায়ণগঞ্জ, রাজবাড়ী, বান্দরবান, ফেনী, লক্ষ্মীপুর, নাটোর, চাঁপাইনবাবগঞ্জ, জয়পুরহাট, গাইবান্ধা, নীলফামারী, লালমনিরহাট, পঞ্চগড়, ঠাকুরগাঁও, ঝিনাইদহ, কুষ্টিয়া, ভোলা, পিরোজপুর, বরগুনা, জামালপুর ও শেরপুর।</p><p><strong>‘সি’ শ্রেণির জেলা</strong></p><p>মাদারীপুর, চুয়াডাঙ্গা, মাগুরা, মেহেরপুর, নড়াইল ও ঝালকাঠি।</p></div></div></body></html>"
        },
        {
            "title": "আমগোরে ভোট দাও, মামলাও খাইতা ন, হামলাও খাইতা ন: নির্বাচনী সভায় বিএনপি নেতা | প্রথম আলো",
            "time": "2026-01-24T05:15:45",
            "imgUrl": "https://media.prothomalo.com/prothomalo-bangla%2F2026-01-24%2Fjx55mbio%2FBNP-Leader.jpg?rect=0%2C20%2C1080%2C567&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>‘আওয়ামী লীগের অনেক ভালো লোক আছে না, যারা চাঁদাবাজ না, সন্ত্রাস না, তাগো কাছে আপনারা ভোটেরল্লাই যাইবেন। যে ভাই, আমগোরে ভোট দাও, তোমরা মামলাও খাইতা ন, হামলাও খাইতা ন, এক ভাই হিসাবে চাইলাম। ধানের শীষে ভোট মারো, তোমরা তো আর জমাতে যাইতা ন।’</p><p> গত শুক্রবার বিকেলে লক্ষ্মীপুরের রায়পুর পৌরসভার ৭ নম্বর ওয়ার্ডে বিএনপির এক নির্বাচনী পথসভায় এ কথা বলেন দলের সাবেক এক নেতা। তাঁর নাম বাহার উদ্দিন। তিনি পৌরসভার ৮ নম্বর ওয়ার্ডের সাবেক সভাপতি। তাঁর এ বক্তব্যের একটি ভিডিও সামাজিক যোগাযোগমাধ্যমে ছড়িয়ে পড়েছে।</p></div></div></div></body></html>"
        },
        {
            "title": "পদ্মা সেতু: আয় কেন প্রত্যাশার নিচে? | প্রথম আলো",
            "time": "2026-01-24T05:04:27",
            "imgUrl": "https://media.prothomalo.com/prothomalo-bangla%2F2026-01-24%2Fct2k8n3f%2F7fecd220_f299_4a38_ae53_21b5c983be97.jpg?rect=0%2C54%2C1200%2C630&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>পদ্মা সেতু সাড়ে তিন বছরে প্রায় ৩ হাজার কোটি টাকা আয় করলেও, পূর্বাভাসের চেয়ে টোল আদায় কম। দৈনিক যানবাহন চলাচল (গড়ে ২২ হাজার) পূর্বাভাসের কাছাকাছি পৌঁছালেও, মোটরসাইকেল ও ব্যক্তিগত গাড়ির আধিক্যের কারণে বড় যানবাহনের অভাবে আয় প্রত্যাশিত নয়। দক্ষিণাঞ্চলে শিল্পায়ন, কর্মসংস্থান বৃদ্ধি ও ভারতীয় পণ্য পরিবহন না বাড়াকে মূল কারণ হিসেবে দেখছে কর্তৃপক্ষ।</p></div></div></div></body></html>"
        },
        {
            "title": "অপরূপ রাঙাচ্যাগার খোঁজে | প্রথম আলো",
            "time": "2026-01-24T05:02:01",
            "imgUrl": "https://media.prothomalo.com/prothomalo-bangla%2F2026-01-24%2F3of3tq2k%2FBird-1.jpg?rect=0%2C0%2C1600%2C840&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2024-08-31%2F1m4oa2xi%2FBanner_7814X143.jpg&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p>রাঙাচ্যাগা পাখিটি প্রথম দেখি রংপুরের কারমাইকেল কলেজসংলগ্ন একটি বিলে। সামান্য সময়ের জন্য। সে–ও অনেক দূর থেকে। ক্যামেরা সঙ্গে থাকলেও শীতের পড়ন্ত বিকেলে ভালো ছবি পাইনি। বছর পাঁচেক আগের কথা। এরপর, তা–ও বছর চার হবে, রংপুরের বদরগঞ্জ উপজেলায় নান্দিয়ার বিলে দেখেছি রাঙাচ্যাগা। সেখানে আরও কম সময় দেখতে পেয়েছি। দেখামাত্রই উড়াল দিয়েছে।</p><p>আবাসিক পাখি রাঙাচ্যাগা খোঁজার জন্য কারমাইকেল কলেজের বিলে এবং বদরগঞ্জে অনেকবার গিয়েছি, আর দেখা পাইনি। সম্প্রতি পাখি আলোকচিত্রী রাকিন জহিরকে বলছিলাম, চলো রাঙাচ্যাগা খুঁজি। শুনেই সে জানাল রংপুরের উপকণ্ঠে দর্শনা মোড়ে একটি নিম্নাঞ্চলে অনেকগুলো রাঙাচ্যাগা সে দেখেছে। </p><p>২০২৫ সালের শেষ দিন ৩১ ডিসেম্বর দুজনে সেখানে গেলাম। খুব যে নিম্নাঞ্চল, তা–ও নয়। পানি শুকিয়ে গেছে। ধান চাষ করার জন্য জমি প্রস্তুত করা হচ্ছে। ঘণ্টা দুয়েক দাঁড়িয়ে থেকে ব্যর্থ মনোরথে ফিরে গেলাম সেদিন। রাকিন জহির কয়েক সেকেন্ডের জন্য দেখতে পেয়েছিল একটিকে।</p></div></div></div></body></html>"
        },
        {
            "title": "‘জেমস বন্ড’ হতে চান রিজ আহমেদ, কিন্তু... | প্রথম আলো",
            "time": "2026-01-24T05:01:06",
            "imgUrl": "https://media.prothomalo.com/prothomalo-bangla%2F2026-01-24%2Fb1b4191z%2F922439-01-02.jpg?rect=0%2C0%2C2581%2C1355&w=1200&ar=40%3A21&auto=format%2Ccompress&ogImage=true&mode=crop&overlay=https%3A%2F%2Fmedia.prothomalo.com%2Fprothomalo-bangla%2F2025-11-23%2F1558a7oz%2Fdefaultog.webp&overlay_position=bottom&overlay_width_pct=1",
            "body": "<html><body><div><div class=\"story-element story-element-text\"><div><p><strong>জীবনটাই যেন এক অডিশন<br></strong>সানড্যান্সে এক সাক্ষাৎকারে রিজ আহমেদ বলেন, ‘আমি নিজের জীবনের নানা দ্বন্দ্ব নিয়ে নোট রাখতাম—ব্যক্তিগত সত্তা আর প্রকাশ্য সত্তার ফারাক, আমরা অনলাইনে নিজেদের প্রমাণ করতে গিয়ে কীভাবে অপরিচিত মানুষের স্বীকৃতি খুঁজি। কখনো কখনো মনে হয়, জীবনটাই একটা বড় অডিশন। এই ভাবনাগুলোই সিরিজটিকে অনুপ্রাণিত করেছে।’</p><p><strong>বন্ডের প্রসঙ্গ এড়ানো গেল না<br></strong>তবে যতই তিনি বলুন সিরিজটি বন্ডকে নিয়ে নয়, বাস্তবে জেমস বন্ড প্রসঙ্গ থেকে দূরে থাকা গেল না। কারণ, ০০৭ ফ্র্যাঞ্চাইজিটি এখন বড় এক পরিবর্তনের মধ্য দিয়ে যাচ্ছে। ড্যানিয়েল ক্রেগ যুগের অবসানের পর অ্যামাজনের তত্ত্বাবধানে নতুন করে শুরু হচ্ছে জেমস বন্ডের পথচলা, আর সেই অ্যামাজনই আবার ‘বেইট’-এর প্রযোজনা প্রতিষ্ঠান।<br>রিজ আহমেদ মজা করে বলেন, ‘প্রত্যেকেরই বন্ড হওয়ার একটা অডিশন থাকে। ড্যানিয়েল ক্রেগেরটা ছিল “লেয়ার কেক”। আর এটা—এই শো—আমার বন্ড অডিশন। আমি যে কাউকে চ্যালেঞ্জ দিচ্ছি, এই সিরিজ দেখার পর যদি মনে না হয় আমার বন্ড হওয়া উচিত।’</p></div></div></div></body></html>"
        }
    ]
}