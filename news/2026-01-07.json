[
    {
        "title": "বিসিসিআইয়ের নির্দেশে মোস্তাফিজকে বাদ দিল কেকেআর",
        "body": [
            "ভারতীয় ক্রিকেট বোর্ডের (বিসিসিআই) নির্দেশে বাংলাদেশের পেসার মোস্তাফিজুর রহমানকে স্কোয়াড থেকে বাদ দিয়েছে আইপিএলের ফ্র্যাঞ্চাইজি দল কলকাতা নাইট রাইডার্স (কেকেআর)।",
            "‘ইন্ডিয়ান এক্সপ্রেস’ জানিয়েছে, বিসিসিআইয়ের সদস্যদের মধ্যে আলোচনা বা আইপিএলের গভর্নিং কাউন্সিলের সঙ্গে আলোচনার মাধ্যমে এই সিদ্ধান্ত নেওয়া হয়নি।",
            "সংবাদমাধ্যমটি আরও জানায়, মোস্তাফিজকে বাদ দেওয়ার সিদ্ধান্ত নেওয়া হয়েছে বিসিসিআইয়ের একদম শীর্ষ পর্যায় থেকে এবং আইপিএলের সঙ্গে সংশ্লিষ্ট বিসিসিআইয়ের শীর্ষ পর্যায়ের অফিশিয়ালরাও বিষয়টি গণমাধ্যম থেকে জেনেছেন।"
        ]
    },
    {
        "title": "নরসিংদীতে দোকান মালিককে কুপিয়ে হত্যা",
        "body": [
            "নরসিংদীর পলাশ উপজেলায় শরৎ চক্রবর্তী নামের এক দোকান মালিককে কুপিয়ে হত্যা করা হয়েছে।",
            "গতকাল রাত ৯টার দিকে সুলতানপুর গ্রামের আরেকটি বাড়িতে খরগোশ দেখতে যাওয়ার পথে ফটকের সামনে ধারালো অস্ত্র দিয়ে তার মাথার পেছনে কোপ দেয় দুর্বৃত্তরা।",
            "আহত অবস্থায় স্থানীয়রা তাকে উদ্ধার করে পলাশ উপজেলা স্বাস্থ্য কমপ্লেক্সে নিয়ে গেলে চিকিৎসক মৃত ঘোষণা করেন।",
            "পুলিশ লাশটি ময়নাতদন্তের জন্য নরসিংদী সদর হাসপাতালের মর্গে পাঠিয়েছে।"
        ]
    },
    {
        "title": "বাংলাদেশি খেলোয়াড় বাদ দেওয়ায় আইপিএল সম্প্রচার বন্ধের অনুরোধ করেছে তথ্য মন্ত্রণালয়",
        "body": [
            "তথ্য ও সম্প্রচার মন্ত্রণালয় ভারতীয় ক্রিকেট বোর্ডের (বিসিসিআই) নির্দেশে আইপিএল থেকে বাংলাদেশের তারকা খেলোয়াড় মোস্তাফিজুর রহমানকে কলকাতা নাইট রাইডার্স দল থেকে বাদ দেওয়ার ঘটনাকে অযৌক্তিক বলে উল্লেখ করেছে।",
            "এই সিদ্ধান্তে বাংলাদেশের জনগণ ব্যথিত, মর্মাহত ও ক্ষুব্ধ হয়েছে বলে মন্ত্রণালয় জানিয়েছে।",
            "পরবর্তী নির্দেশ না দেওয়া পর্যন্ত আইপিএলের সব খেলা এবং অনুষ্ঠান প্রচার বা সম্প্রচার বন্ধ রাখতে সংশ্লিষ্ট সম্প্রচারমাধ্যমগুলোকে অনুরোধ করেছে তথ্য মন্ত্রণালয়।"
        ]
    }
]